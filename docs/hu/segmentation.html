<html>
<head>
	<link rel="stylesheet" href="./OmegaT.css" type="text/css">
	<meta http-equiv="content-type" content="text/html; charset=UTF-8">
	<title>Forrásszöveg darabolása - OmegaT 1.7.3 felhasználói kézikönyv</title>
</head>

<body>
	<h1>Forrásszöveg darabolása</h1>

	<ul>
		<li><a href="#structure">Szerkezetszintű szövegdarabolás</a></li>
		<li><a href="#sentence">Mondatszintű szövegdarabolás</a>
			<ul>
				<li><a href="#about">Szövegdarabolási szabályok</a></li>
				<li><a href="#setup">A szabályok beállítása</a>
					<ul>
						<li><a href="#priority">Elsődlegesség</a></li>
						<li><a href="#creation">A szabályok létrehozása</a></li>
						<li><a href="#breal">Töréspont/Kivétel</a></li>
						<li><a href="#setup">Egyszerű példák</a></li>
					</ul>
				</li>
			</ul>
		</li>
		<li><a href="regexp.html">Reguláris kifejezéseket tartalmazó szerkezetek</a></li>
	</ul>
	
	<p>A fordítási memóriák szövegrészeknek nevezett egységeket kezelnek. Az OmegaT egy szöveget kétféleképpen tud feldarabolni: bekezdésekre vagy mondatokra.</p>

	<p>A szövegdarabolás típusának megadásához a főmenüből válassza ki a <strong>Beállítások → Szövegdarabolás...</strong> pontot.</p>

	<p>Ha mondatokra darabolást választott, a szabályok beállításához a főmenüből válassza ki a <strong>Beállítások → Szövegdarabolás...</strong> pontot.</p>

	<p>A fejlesztés során számottevő figyelmet fordítottunk a megbízható szövegdarabolásra, így az esetek túlnyomó részében nem lesz szüksége arra, hogy saját darabolási szabályokat írjon. Ugyanakkor ez a lehetőség hasznosnak bizonyulhat egyes speciális esetekben, mivel megengedi, hogy azt fordítsa, ami lefordítandó, annak veszélye nélkül, hogy megváltoztatná azt, aminek változatlanul kell megmaradnia.</p>
	
	<p><strong>Vigyázat!</strong> Ha a szűrők beállításait nyitott projekt mellett módosítja, adatvesztést idézhet elő. Ha nyitott projekt mellett módosítja a szűrők beállításait, azok életbe lépéséhez a projektet újból be kell töltenie.</p>


	<hr>
	<a name="structure" id="structure"></a>
	<h1>Szerkezetszintű szövegdarabolás</h1>

	<p>Az OmegaT a szövegen először szerkezeti szintű darabolást hajt végre. Ezalatt csak a forrásállomány szerkezete alapján állítja elő a szövegdarabokat.</p>
	
	<p>A <a href="fileFilters.html#filter_options">szöveges állományok</a> feldarabolhatók például sortörésnél, üres sornál, illetve szerkezeti szinten el is maradhat a feldarabolásuk. A formázott állományok (OpenOffice.org, HTML-dokumentumok stb.) blokkonként (bekezdésjelenként) tagolódnak. XHTML- vagy HTML-állományokban a lefordítható <a href="fileFilters.html#filter_options">objektumattribútumok</a> ) szintén külön szövegrészekbe kerülnek.</p>

	<hr>
	<a name="sentence" id="sentence"></a>
	<h1>Mondatszintű szövegdarabolás</h1>

	<p>Amikor az OmegaT a forrásállományt logikai egységekre darabolta, ezeket az egységeket tovább darabolja mondatokra.</p>
	
	<a name="about" id="about"></a>
	<h2>Szövegdarabolási szabályok</h2>

	<p>A szövegdarabolás folyamata ekként ábrázolható: képzelje el, hogy a kurzor a szövegen karakterről karakterre halad. Minden egyes kurzorpozíciónál minden egyes szabályt a megadott sorrendben alkalmaz és a kurzortól balra lévő egész szövegre megpróbálja alkalmazni az <strong>Előtte</strong> mintát, a jobbra lévőre pedig az <strong>Utána</strong> mintát. Ha a szabály a mintára illeszthető, a program abbahagyja a szabályvizsgálatot (a kivételszabályt illetően), vagy létrehozza az új szövegrészt (a töréspont szabálya szerint).</p>

	<p>A mondatdarabolás kidolgozása a <a href= "http://www.lisa.org/standards/srx/">Segmentation Rules eXchange (SRX)</a> szövegdarabolási csereszabvány segítségével történt - megjegyzendő, hogy a program nem támogatja az összes SRX-funkciót. Emellett nincs lehetőség az SRX-formájú szabályok importálására/exportálására sem. Ha azonban ismeri, hogyan működik az SRX, alapvonalakban tudni fogja, miként kezeli az OmegaT a szövegdarabolást.</p>

	<p>Két szabályfajta létezik:</p>

	<ul>
		<li>A <strong>töréspontszabályok</strong> a forrásszöveget szövegrészekre tördelik.<p><strong>Példa</strong>: A </i>"Volt értelme? Nem voltam biztos benne."</i> két szövegrészre tördelendő.<br> A "<code>?</code>" kezelésére be kell vezetni egy töréspontszabályt.</p></li>
		<li>A <strong>kivételszabályok</strong> megadják, mely szövegelemek NEM választhatók el a többitől.<p><strong>Példa</strong>: A <i>"Mrs. Dalloway "</i> nem választandó el, ezért kivételszabályt kell alkotni a Mrs (a Mr, a Dr, a prof stb.) esetére, amennyiben pont követi.</p></li>
	</ul>

	<p>Az előre meghatározott töréspontszabályok a legtöbb európai nyelv és a japán esetén elegendőnek bizonyulnak. Ajánlatos azonban további kivételszabályokat megfogalmazni az adott forrásnyelvre, így értelmesebb és koherensebb szövegrészre tagolás érhető el.</p>

	<a name="setup" id="setup"></a>
	<h2>A szabályok beállítása</h2>


	<a name="priority" id="priority"></a>
	<h3>Elsődlegesség</h3>

	<p>Minden adott nyelvhez tartozó szövegdarabolási szabálykészlet alkalmazása meghatározott sorrendben történik, így a megadott nyelvre érvényes szabályok megelőzik az alapbeállítás szerintieket.</p>
	
	<p>Például a kanadai francia (FR-CA) szabályai megelőzik a franciáét (FR.*), amely viszont megelőzi az alapbeállítás szerintieket (.*). Így kanadai francia szöveg fordítása közben a projekt az ehhez megadott szabályokat használja, majd utána a franciát, és végül az alapbeállítás szabályait, ebben a sorrendben.</p>

	<a name="creation" id="creation"></a>
	<h3>A szabályok létrehozása</h3>
	
	<p>Egy üres szabálykészlet létrehozásához kattintson a párbeszédablak felső részén lévő <strong>Hozzáadás</strong> pontra. Egy táblázat jelenik meg, alján egy üres sorral.</p>
	
	<p>Módosítsa a szabálykészlet és a nyelvi minta megnevezését. A nyelvi minta szerkezete a <a href="regexp.html">reguláris kifejezések</a> szintaxisát követi. Ha szabálykészlete egy nyelv-ország párost kezel, tanácsos azt a <strong>Mozgatás felfelé</strong> gombbal feljebb vinni. Szabálykészlet szerkesztéséhez kattintson rá a táblázatban, ennek hatására az ablak alsó részén megjelenik a szabálykészlet.</p>

	<a name="break" id="break"></a>
	<h3>Töréspont/Kivétel</h3>
	
	<p>A Töréspont/Kivétel jelölőnégyzettel azt állíthatja be, hogy töréspontszabályról (van pipa) vagy kivételszabályról (nincs pipa) van-e szó. Két reguláris kifejezés, az Előtte és az Utána határozza meg, hogy mi jelenjen meg egy adott helyzet előtt és után ahhoz, hogy az töréspontszabálynak vagy kivételszabálynak minősüljön.</p>


	<a name="examples" id="examples"></a>
	<h3>Egyszerű példák</h3>

	<table border="0" cellpadding="4" cellspacing="0">
		<tr bgcolor="#DDDDDD">
			<td width="25%"><strong>Rendeltetés</strong></td>
			<td><strong>Előtte</strong></td>
			<td><strong>Utána</strong></td>
			<td width="50%"><strong>Megjegyzés</strong></td>
		</tr>
		<tr>
			<td>szövegrész kijelölése pont ('<code>.</code>') előtt és szóköz után</td>
			<td><code>\.</code></td>
			<td><code>\s</code></td>
			<td>A "<code>\.</code>" a "<code>.</code>"-t jelenti. A "<code>\s</code>" jelentése: bármely helykihagyó karakter</td>
		</tr>
		<tr bgcolor="#DDDDDD">
			<td>ne legyen szövegrész kijelölése a Mr. után</td>
			<td><code>Mr\.</code></td>
			<td><code>\s</code></td>
			<td>Ez egy kivételszabály, ezért a szabály jelölőnégyzetében nem lehet pipa</td>
		</tr>
		<tr>
			<td><code>szövegrész kijelölése az </code> <code>"</code><code>。</code><code>"</code> <code>(japán pont) után</code></td>
			<td><code>。</code> </td>
			<td></td>
			<td>Figyelje meg, hogy az <i>Utána</i> üres</td>
		</tr>
		<tr bgcolor="#DDDDDD">
			<td>ne legyen szövegrész kijelölése a M., Mr., Mrs. és Ms. után</td>
			<td><code>Mr??s??\.</code></td>
			<td><code>\s</code></td>
			<td>kivételszabály - figyelje meg a ? használatát reguláris kifejezésekben (szűk kvantor)</td>
		</tr>
	</table>

	<hr>
	<a name="regex" id="regex"></a>
	<h1>A reguláris kifejezések rövid összegzése</h1>

	<p>A keresésekben és szövegdarabolásban használatos reguláris kifejezések megegyeznek a Java által támogatottakkal. Ezek rövid összegzését megtalálja a <a href="regexp.html">Reguláris kifejezések szerkezete</a> függelékben.</p>
	
	<p>Ha további információkra van szüksége, ezeket megtalálja itt: <a href= "http://java.sun.com/j2se/1.4.2/docs/api/java/util/regex/Pattern.html"> http://java.sun.com/j2se/1.4.2/docs/api/java/util/regex/Pattern.html</a>.</p>
		
	<p>Egyszerű oktatóprogramot számos helyen találhat a neten (pl. <a href="http://www.regular-expressions.info/quickstart.html">http://www.regular-expressions.info/quickstart.html</a>.)</p>

	<hr>

	<p><code><a href="legalNotices.html">Jogi tudnivalók</a></code></p>
</body>
</html>
