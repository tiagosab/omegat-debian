<html>
<head>
	<link rel="stylesheet" href="./OmegaT.css" type="text/css">
	<meta http-equiv="content-type" content="text/html; charset=UTF-8">
	<title>Állományok és könyvtárak - OmegaT 1.7.3 felhasználói kézikönyv</title>
</head>
<body>

	<h1>Az OmegaT állományai és könyvtárai</h1>

	<ul>
		<li><a href="#project">A fordítási projekt állományai</a>
			<ul>
				<li><a href="#project_location">A projektállományok helye</a></li>
				<li><a href="#project_list">A projektállományok listája</a></li>
			</ul>
		</li>
		<li><a href="#user">Felhasználói állományok</a>
			<ul>
				<li><a href="#user_location">A felhasználói állományok helye</a></li>
				<li><a href="#user_list">A felhasználói állományok listája</a></li>
			</ul>
		</li>
		<li><a href="#application">Az alkalmazás állományai</a>
			<ul>
				<li><a href="#application_list">Az alkalmazás állományainak listája</a></li>
			</ul>
		</li>
	</ul>

	<p>Az OmegaT háromféle állománnyal dolgozik.</p>

	<dl>
		<dt>A fordítási projekt állományai</dt><dd>Ezek alkotják a fordítási projektet. Elvesztésük esetén sérül a projekt és veszélyben lehet a munka elkészülése is. A projektállományok az OmegaT legfontosabb állományai. Ezeket az állományokat nap mint nap használja a fordítás során.</dd>
		<dt>A felhasználó által beállított állományok</dt><dd>Ezek akkor jönnek létre, amikor a felhasználó az általa módosítható beállításokkal megváltoztatja az OmegaT működését. Elvesztésük esetén az OmegaT rendszerint a "gyári" beállításokkal működik. Ez időnként némi gondot okozhat, ha éppen egy fordítás közepénél tart.</dd>
		<dt>Az alkalmazás állományai</dt><dd>Ezek a letöltött csomagban találhatók, többségükre az OmegaT megfelelő működése érdekében van szükség. Ha valamilyen okból ezek az állományok elvesznek, visszaállításukhoz töltse le és/vagy telepítse újra az OmegaT-t.</dd>
	</dl>

<hr>

	<a name="project"></a>
	<h1>A fordítási projekt állományai</h1>

	<p>Egy fordítási projekt az OmegaT esetén állományokból és könyvtárakból tevődik össze.</p>

	<a name="project_location"></a>
	<h2>A fordítási projekt állományainak helye</h2>

	<p>Amikor létrehoz egy fordítási projektet, az OmegaT automatikusan létrehoz egy könyvtárlistát, amelybe az állományok kerülnek majd, valamint egy sor állományt, amelyek a projekt beállításait, továbbá a projekt fordítási memóriáját tartalmazzák.</p>

	<p>Alaphelyzetben a fordítási projekt könyvtárai a projekt fő könyvtára alá kerülnek. A projekt létrehozása során vagy a fordítás közben a könyvtáraknak kiválaszthat egyéb helyeket is. Így munkamódszerének megfelelően választhat ki vagy hozhat létre könyvtárakat.</p>

	<p>Ha a könyvtárak helyét egy projekt <a href="instantStartGuide.html#create">létrehozása</a> után kívánja módosítani, nyissa meg a <strong>Projekt → Beállítások...</strong> menüpontot és hajtsa végre a szükséges <a href="projectProperties.html">módosításokat</a>.</p>

	<a name="project_list"></a>
	<h2>A fordítási projekt állományainak listája</h2>

	<p>Állományböngészőből nézve a fordítási projekt ugyanúgy néz ki, mint egy közönséges könyvtár. Az OmegaT párbeszédablakai felől nézve a fordítási projekt egy OmegaT-ikonnal összekapcsolt állománynak látszik. Az OmegaT a projekt megnyitásához nem megy végig a könyvtárszerkezeten. Mindössze az OmegaT-ikont kell kiválasztania.<p>Az alapbeállításokkal kialakított fordítási projekt  szerkezete a következő:</p>

	<dl>
		<dt>/projekt_neve/</dt>
		<dd>
			<dl>
				<dt>/omegat/</dt>
				<dd>
					<dl>
						<dt>projekt_mentés.tmx (<a href="translationMemories.html">...</a>)</dt>
						<dd>Ez a TMX-állomány a projekt első mentésekor jön létre. Ezt használja a program a projekt fordítási memóriájaként. Ha be van kapcsolva az automatikus mentés, akkor ennek frissítése kilépéskor automatikusan megtörténik. Ez az a fordítási memória, amellyel a lefordított állományok előállnak.</dd>
						<dt>projekt_mentés.tmx.ÉÉÉÉHHNNÓÓPP.bak (<a href="translationMemories.html#TMX_backup">...</a>)</dt>
						<dd>Ide kerül egy sor hasonló elnevezésű TMX-állomány. Ezek a <strong>projekt_mentés.tmx</strong> biztonsági másolatai, melyek a projekt minden egyes megnyitásakor a <strong>projekt_mentés.tmx</strong> tartalmának megfelelően frissítődnek, még mielőtt az állomány bármi módon módosulna.</dd>
						<dt>projekt_stat.txt (<a href="userInterface.html#files">...</a>)</dt>
						<dd>Ezt a szöveges állományt megnyithatja egy táblázatkezelőben és elolvashatja a szövegrészekkel és szavakkal kapcsolatos számadatokat. Az ebben lévő adatok részletesebbek a Projektállományok ablakban megjelenő információnál.</dd>
					</dl>
				</dd>
				<dt>/source/</dt>
				<dd>A projekt fordítandó <a href="filesToTranslate.html">állományai</a> kerülnek ide. A könyvtár állományokat és alkönyvtárakat tartalmazhat.</dd>
				<dt>/target/</dt>
				<dd>Ha egy projekt megnyitásakor kiválasztja a <strong>Projekt → Lefordított állományok létrehozása</strong> menüpontot, a  <strong>/source/</strong> forráskönyvtárban lévő összes - lefordított és le nem fordított - állomány az adott könyvtárszerkezet szerint újból előáll a fordítás adott állapotának megfelelően. A gyakorlatban az OmegaT egyesíti a forrásállományokat az <strong>/omegat/projekt_mentés.tmx</strong> fordítási információival és létrehozza a <strong>/target/</strong> célkönyvtár tartalmát.</dd>
				<dt>/tm/</dt>
				<dd>Ha bármilyen külső <a href="translationMemories.html">fordítási memóriát</a> használ, helyezze azt ebbe a könyvtárba, még mielőtt betöltené a projektet.</dd>
				<dt>/glossary/</dt>
				<dd>Az esetleges <a href="glossaries.html">szójegyzékállományokat</a> tartalmazza. A felhasználónak a projekt megnyitása előtt ebben a könyvtárban kell elhelyeznie a szójegyzékállományokat.</dd>
				<dt>omegat.project</dt>
				<dd>Az OmegaT a projekt létrehozásakor automatikusan előállítja ezt az állományt. Ebben vannak a <a href="projectProperties.html">projekt paraméterei</a>. Az ezen állományban lévő paraméterek a Projekt szerkesztése ablakban módosíthatók.</dd>
				<dt>projekt_neve-omegat.tmx (<a href="translationMemories.html#TMX_files_location_and_purpose">...</a>)<br> projekt_neve-level1.tmx<br> projekt_neve-level2.tmx</dt>
				<dd>Ezek az állományok tartalmazzák a /source/ mappában lévő forrásnyelvi és célnyelvi szövegrészeket (általában a lefordított állományok létrehozásakor elkészült állapotban).</dd>
			</dl>
		</dd>
	</dl>

<hr>

	<a name="user"></a>
	<h1>Felhasználói állományok</h1>

	<a name="user_location"></a>
	<h2>A felhasználói állományok helye</h2>

	<p>Az OmegaT 1.6 változattól kezdődően a felhasználói állományok külön helyre kerülnek, ahonnan az OmegaT bármely változatával elérhetők. Ez a hely az adott környezettől függ:</p>

	<dl>
		<dt>Windows esetén:</dt>
		<dd><strong>C:\Documentation and Settings\&lt;Felhasználó neve&gt;\Application Data\OmegaT</strong>. A &lt;Felhasználó neve&gt; előtt szerepelhet pl. Dokumentumok és beállítások, de az útvonal alapvetően ez. Az alkalmazás teljes útvonalát az %APPDATA% környezeti változó tartalmazza.</dd>
		<dt>Linux/Solaris/FreeBSD esetén:</dt>
		<dd><strong>&lt;User Home&gt;/.omegat</strong> (az .omegat egy könyvtár, a név előtti pont hatására a könyvtár láthatatlan, hacsak pl. egy <code>ls -a</code> paranccsal meg nem jeleníti.)</dd>
		<dt>MacOSX esetén:</dt>
		<dd><strong>&lt;User Home&gt;/Library/Preferences/OmegaT</strong></dd>
	</dl>


	<a name="user_list"></a>
	<h2>A felhasználói állományok listája</h2>

	<p>A felhasználói állományok a következők:</p>

	<dl>
		<dt>log.txt</dt>
		<dd>Ez tartalmazza a Java által az OmegaT futása közben előállított hibaüzeneteket. Ha úgy gondolja, az OmegaT hibásan működik, ezt az állományt vagy annak egy releváns részét csatolja az esetleges <a href="website.html">hibajelentéshez</a>.</dd>
		<dt>omegat.prefs</dt>
		<dd>Ez egy xml-állomány. Magában foglalja a grafikus felhasználói felület és az ablakhelyzet módosítható adatait.</dd>
		<dt>filters.conf</dt>
		<dd>Ez egy xml-állomány. Magában foglalja az <a href="fileFilters.html">állományszűrőkkel</a> létrehozott összes beállítást.</dd>
		<dt>segmentation.conf</dt>
		<dd>Ez egy xml-állomány. Magában foglalja a <a href="segmentation.html">szövegdaraboláshoz</a> létrehozott összes beállítást.</dd>
	</dl>

<hr>

	<a name="applications"></a>
	<h1>Az alkalmazás állományai</h1>

	<p>Az OmegaT a SourceForge portáljáról letölthető programcsomag. Ebben a részben azzal a <a href="installingAndRunning.html#Other_systems">platformfüggetlen csomaggal</a> foglalkozunk, amely a standard Java-alkalmazást tartalmazza. Az egyéb csomagok közé tartozik egy <code>.tar</code> csomag Linuxhoz, egy Windows-telepítő a Java-környezettel vagy a nélkül, egy MacOSX-telepítő, valamint egy forráskódot tartalmazó csomag fejlesztők számára.</p>
	
	<p>Ez a platformfüggetlen csomag <strong>bármely</strong> platformon futtatható, amelyen a Java 1.4.2 futtatási környezet telepítve van, ideértve a konkrét csomagokkal rendelkező platformokat is.</p>

	<p>A platformfüggetlen csomag tömörített formában érhető el, melyet a telepítésre kiválasztott könyvtárba kell kicsomagolnia. A letöltött állományra duplán kattintva csomagolhatja ki a fájlokat. Kicsomagolás után az OmegaT alábbi állományait tartalmazó könyvtár jön létre:</p>

	<dl>
		<dt>Letöltött állomány:</dt>
		<dd>OmegaT_1.7.3_Without_JRE.zip</dd>
		<dt>Kicsomagolás könyvtára:</dt>
		<dd>/OmegaT_1.7.3_Without_JRE/</dd>
	</dl>

	<a name="application_list"></a>
	<h2>Az alkalmazás állományainak listája</h2>

	<p>Az alábbi állományok kerülnek az OmegaT könyvtárába:</p>

	<dl>
		<dt>/OmegaT_1.7.3_Without_JRE/</dt>
		<dd>
			<dl>
				<dt>/docs/</dt>
				<dd>Ebbe a könyvtárba kerül a felhasználói kézikönyv összes állománya. A külső ugrópontokat böngészőjével érheti el.</dd>
			</dl>
		</dd>
		<dd>
			<dl>
				<dt>/images/</dt>
				<dd>Ide kerülnek az ikonok és a logók.</dd>
			</dl>
		</dd>
		<dd>
			<dl>
				<dt>/lib/</dt>
				<dd>Ide kerülnek a Java-állományok. Ezek az OmegaT futtatásához szükségesek.</dd>
			</dl>
		</dd>
		<dd>
			<dl>
				<dt>join.html</dt>
				<dd>Ez egy szokásos html-állomány, amelyet megnyitva böngészőjével eljut a Yahoo Groups levelezőlistáján az OmegaT felhasználói csoportjához. A listára nem kötelező feliratkozni, de érdemes: bizonyos külön szolgáltatásokhoz, például egyes állományokhoz és esetenkénti felmérésekhez juthat hozzá, emellett bekapcsolódhat az OmegaT-vel összefüggő kérdések megvitatásába. A csoport archívumai nyilvánosak, tanács kéréséhez nem szükséges feliratkozni a csoportra.</dd>
			</dl>
		</dd>
		<dd>
			<dl>
				<dt>changes.txt</dt>
				<dd>Viszonylag részletes felsorolást ad a jelen változatig végrehajtott módosításokról.</dd>
			</dl>
		</dd>
		<dd>
			<dl>
				<dt>license.txt</dt>
				<dd>A GNU GENERAL PUBLIC LICENSE (GNU ÁLTALÁNOS NYILVÁNOS ENGEDÉLY). Ezen engedély birtokában különféle dolgokat hajthat végre a programmal, például módosíthatja vagy forgalmazhatja az OmegaT-t. Ha módosítani vagy forgalmazni szeretné az OmegaT-t, előtte alaposan tanulmányozza át az engedély szövegét. Ha kétsége támad, írjon levelet a projekt tagjainak közvetlenül a Source Forge portálján keresztül, vagy küldjön nyilvános levelet a felhasználói csoportnak.</dd>
			</dl>
		</dd>
		<dd>
			<dl>
				<dt>doc-license.txt</dt>
				<dd>A GNU GENERAL PUBLIC LICENSE (GNU ÁLTALÁNOS NYILVÁNOS ENGEDÉLY). Ez az engedély vonatkozik a dokumentációra. Lásd fent.</dd>
			</dl>
		</dd>
		<dd>
			<dl>
				<dt>readme.txt</dt>
				<dd>Ezt az állományt mindenképpen olvassa el az OmegaT használatba vétele előtt! Általános információkat tartalmaz az OmegaT-vel, a további részletekkel, a fejlesztésben való közreműködéssel stb. kapcsolatban. Számos nyelvre van lefordítva.</dd>
			</dl>
		</dd>
		<dd>
			<dl>
				<dt>OmegaT</dt>
				<dd>Ez egy szokásos szöveges állomány, mely két sorból áll:<br> <code>#!/bin/bash</code><br> <code>java -jar OmegaT.jar $*</code><br> Hasznosnak bizonyulhat, ha a <a href="installingAndRunning.html#command_line">parancssorból</a> futtatja (<code>chmod +x OmegaT</code>), feltéve, hogy a <code>/OmegaT_1.7.3/</code> könyvtárból indítja el. Az OmegaT-t ezen állomány parancssorból való elindításával veheti használatba.</dd>
			</dl>
		</dd>
		<dd>
			<dl>
				<dt>OmegaT.bat</dt>
				<dd>Ez egy szokásos szöveges állomány, amely egyetlen sorból áll:<br> <code>java -jar OmegaT.jar %*</code><br> Ezzel indítható az OmegaT a Windows <a href="installingAndRunning.html#command_line">parancssorából</a>.</dd>
			</dl>
		</dd>
		<dd>
			<dl>
				<dt>OmegaT.jar</dt>
				<dd>Ez az állomány tartalmazza a fő alkalmazást. Az OmegaT elindításához vagy ezt az állományt kell meghívnia a parancssorból, vagy az intézőből kell futtatnia (rendszerint kétszer rákattintva).</dd>
			</dl>
		</dd>
	</dl>

<hr>

	<p><a href="legalNotices.html">Jogi tudnivalók</a></p>
</body>
</html>
