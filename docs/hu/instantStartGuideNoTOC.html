<html>
<head>
	<link rel="stylesheet" href="./OmegaT.css" type="text/css">
	<meta http-equiv="content-type" content="text/html; charset=UTF-8">
	<title>Útmutató az azonnali kezdéshez - OmegaT 1.7.3 felhasználói kézikönyv</title>
</head>

<body>
	<h1>Fogja hadra az OmegaT-t 5 percen belül!<br> - Útmutató az azonnali kezdéshez</h1>

	<p>A jelen azonnali kezdéshez való útmutató csak a legelemibb ismereteket tárgyalja. Ajánlatos vele minden felhasználónak megismerkedni, mert megtudhatja belőle mindazt, amit az OmegaT a számára tartogat.</p>
	
	<p>A felhasználói kézikönyv megjelenítéséhez nyomja meg az "F1" billentyűt vagy használja a <strong>Súgó → Felhasználói kézikönyv</strong> menüpontot. Ennek a tananyagnak csak a felhasználói kézikönyve tartalmazza a többi fejezethez elvezető összes ugrópontot.</p>

	<p>Az itt leírt gyorsbillentyűket a "ctrl+billentyű" kombinációval, Mac esetén a "cmd+billentyű" kombinációval használhatja. A "cmd" billentyűn van egy "command" felirat vagy az "alma"-jel az Apple klaviatúráján.</p>
	
	<p>Ezt az oktatóanyagot egy projekt váltja fel, amint megnyit egyet. Ez az anyag ismét megjelenik, ha bezárja a projektet.</p>
	
	<ul>
		<li>Az OmegaT működéséről - röviden</li>
		<li>Hogyan fordíthat az OmegaT-vel</li>
		<li>Hogyan kezelheti a címkékkel ellátott szöveget</li>
	</ul>
	
	<hr>

	<h1>Az OmegaT működéséről - röviden</h1>

	<p>Az OmegaT képernyője három ablakra van felosztva. Ezek mindegyikét átméretezheti az egérrel. Balra található a szerkesztő, amelybe beírja a fordítást. Jobbra fent láthatók az egyezések, ahol a fordítási memóriában fellelt megfelelők jelennek meg. Ez alatt találhatók a szójegyzékben fellelt egyezések.</p>

	<p>A szerkesztőablakban az OmegaT a forrásszöveget jeleníti meg mondatokra (vagy bekezdésekre) 'darabolva'. Ezeket a szövegrészeket fordítja egyiket a másik után. Ahogyan halad a szöveggel, fordításait a fordítási memória megjegyzi. Ha minden szövegdarabot lefordított (vagy ha úgy kívánja, még előtte) az OmegaT a fordítási memória segítségével a “target” nevű mappában előállítja a lefordított dokumentumo(ka)t.</p>

	<p>Az OmegaT a fordítási feladatot ún. fordítási projektbe szervezi. Az OmegaT minden projekthez létrehoz egy sor mappát. Ezekben tárolja a lefordítandó forrásszövegeket, az esetleg használni kívánt szójegyzékeket és a fordítási memóriákat. Az OmegaT létrehoz egy “target” mappát is a végleges lefordított dokumentumok számára.</p>

	<hr>

	<h1>Hogyan fordíthat az OmegaT-vel</h1>

	<h2>Új projekt létrehozása és megnyitása</h2>

	<p>A menüből válassza ki a <strong>Projekt → Új...</strong> pontot.</p>

	<p>Térjen át arra a mappára, amelybe a projekt állományait menteni kívánja, majd adjon meg egy nevet a fordítási projektnek. A projekt fő mappája ezt a nevet fogja használni: minden projektfájl ebbe a mappába vagy annak almappáiba kerül majd.</p>

	<p>Az OmegaT a létrehozandó projektmappák megerősítésére vagy módosítására az alábbi párbeszédablakot használja:</p>

	<p align="center">
		<img src="images/NewProject.png" name="graphics1" alt= "Projektbeállítások ablaka" align="bottom" border="0" id="graphics1">
	</p>

	<p>Elfogadhatja az almappák felkínált helyét, de előtte ellenőrizze, hogy a forrásnyelvi és a célnyelvi kódok helyesek-e. A lenyíló listából válassza ki a nyelvi kódot (2 betű) vagy a nyelvi- és régiókódot (2 + 2 betű), vagy írja be őket (a 2 betűs mintának megfelelően). Jegyezze meg a target almappa helyét (ahová a lefordított szövegek kerülnek).</p>

	<p>Ha "bekezdésenkénti" szövegdarabolás helyett mondatonkéntit szeretne használni, ellenőrizze a szövegdarabolási szabályokat.</p>

	<p>Ha a projekt beállításait a Rendben gombra kattintva jóváhagyja, az OmegaT felszólítja az importálandó forrásdokumentumok kiválasztására. Importálhat egyetlen állományt, de importálhat akár egész könyvtárakat (az alkönyvtáraikban lévő összes állománnyal együtt). Ha véletlenül rossz vagy túl sok dokumentumot importált, törölje őket a projekt source nevű mappájából (pl. az Intézővel).</p>

	<p>A fordítandó állományok ellenőrzéséhez térjen át a <strong>Projektállományok</strong> ablakra (Menü: <strong>Projekt → Projektállományok...</strong>, ha a mappa nem nyílik ki automatikusan). Ha módosította a Forrás mappa tartalmát, ne feledje előbb újból betölteni a projektet (Menü: <strong>Projekt → Újratöltés</strong>). Az OmegaT alaphelyzetben a projektben felsorolt állományok közül az elsőt nyitja meg.</p>

	<p>Ne feledje, hogy az OmegaT csak az alábbi formátumú állományok fordítását támogatja, ha azok megfelelnek az állományszűrőkben megadott mintának. Minden egyéb állományt figyelmen kívül hagy.</p>

	<ul>
		<li>Open Document forma (ODF ISO/IEC 26300)</li>
		<li>OpenOffice.org</li>
		<li>XHTML, HTML</li>
		<li>HTML Help Compiler</li>
		<li>DocBook</li>
		<li>egyszerű szöveg</li>
		<li>bundle.properties Java</li>
		<li>egynyelvű .po</li>
		<li>INI ('kulcs=érték' forma)</li>
		<li>Okapi egynyelvű XLIFF</li>
	</ul>

	<h2>Fordítás szövegrészről szövegrészre</h2>

	<p>Ha meghatározta a projektet és a fordítandó állományokat, az OmegaT a szerkesztőben megnyitja az első forrásszöveget. Az első szövegdarab zöld színnel kiemelve látható; alatta a célnyelvi mezőben megismétlődik a forrásszöveg. (Ekkor a célnyelvi mezőn kívüli összes szöveg zárolva van és nem módosítható.) A <code>&lt;0001. egység&gt;</code> és a <code>&lt;egység vége&gt;</code> címkék közé kell beírnia a fordítást a forrásszöveg felülírásával.</p>

	<p>A következő szövegrészre az "<strong>ENTER</strong>" lenyomásával térhet át.</p>

	<ul>
		<li>Bármely, akár feljebb, akár lejjebb lévő szövegrészre áttérhet, ha kétszer rákattint a megnyitni kívánt mondatra vagy bekezdésre.</li>
		<li>Ha inkább üres célnyelvi mezőbe szeretné beírni a fordítást, módosítsa ennek megfelelően a <strong>Beállítások → Szerkesztési mód...</strong> beállítását.</li>
	</ul>

	<p>A "<strong>Rendben</strong>" megnyomásakor több dolog történik a háttérben: az OmegaT a szövegrészeket (a forrást és a fordítást) hozzáadja a fordítási memóriához, és automatikusan lefordítja az összes ezzel azonos, de más projektállományokban fellelt szöveget. Ezen túl végignézi a fordítási memóriát és a szójegyzéket, nincs-e bennük egyezés a következő lefordítatlan szövegdarabbal.</p>

	<h2>A fordítási memória és a szójegyzék egyezéseinek használata</h2>

	<h3>Egyezések a fordítási memóriában</h3>

	<p>Ha az OmegaT a fordítási memóriában bizonytalan (30%-os vagy azt meghaladó mértékű) egyezést talál a következő szövegrészhez, akkor megjeleníti őket a Bizonytalan egyezések ablakban. Alaphelyzetben a Bizonytalan egyezések ablakból az első egyezést választja ki.</p>

	<p>Ha valamely egyezést a Bizonytalan egyezések ablakból a célnyelvi mezőbe kíván beszúrni, használhatja az alábbi gyorsbillentyűket:</p>

	<ul>
		<li>A <code>Ctrl+I</code> lenyomásával a kiválasztott egyezést beszúrja a kurzor helyére, vagy...</li>
		<li>A <code>Ctrl+R</code> lenyomásával a kiválasztott egyezéssel felülírja a teljes szövegrészt.</li>
	</ul>

	<p>Ha több egyezés is szerepel, de Ön nem az előre kiválasztottat kívánja használni:</p>

	<ul>
		<li>Válassza ki a kívánt egyezést a Bizonytalan egyezések ablakból: a <code>Ctrl+2</code>-t a második egyezés, a <code>Ctrl+3</code>-at a harmadik egyezés kiválasztásához stb.</li>
		<li>Ezután használhatja a <code>Ctrl+I</code> vagy a <code>Ctrl+R</code> gyorsbillentyűket a fent leírtak szerint.</li>
	</ul>

	<p>(Arra is utasíthatja az OmegaT-t, hogy bármely megadott százalék fölötti egyezést automatikusan szúrjon be a célnyelvi mezőbe, ha a szövegdarab megnyílik. Ezt a lehetőséget a <strong>Beállítások → Szerkesztési mód...</strong> pontban állíthatja be.)</p>

	<h3>Egyezések a szójegyzékben</h3>

	<p>Ha az OmegaT 100%-ban egyező kifejezést talál a szójegyzékben, ezeket a Szójegyzék ablakban jeleníti meg. Ezek átmásolásához a programban nincsenek gyorsbillentyűk.</p>
	
	<h2>Keresési lehetőségek</h2>
	
	<p>Az OmegaT kiterjedt keresési lehetőségeket biztosít. A Keresés ablakot hívja elő a <code>Ctrl+F</code>-fel és a "Keresendő" mezőbe írja be a keresendő szót vagy kifejezést.</p>

	<p>Másik megoldásként jelölje ki a szerkesztő mezőben (az éppen fordítandó szöveg célnyelvi mezőjében) a keresendő szót vagy kifejezést, majd nyomja meg a <code>Ctrl+F</code>-et. A kijelölt szó vagy kifejezés ekkor automatikusan belekerül a "Keresendő" mezőbe.</p>


	<h2>Lefordított állományok létrehozása</h2>

	<p>Ha minden szövegrészt lefordított (vagy még előtte), az  OmegaT frissíti a céldokumentumo(ka)t a fordítási memóriában tárolt fordítások alapján. Ehhez a menüből válassza ki a <strong>Projekt → Lefordított állományok létrehozása</strong> pontot.</p>

	<p>Az OmegaT előállítja a projekt forrásmappájában lévő összes állomány fordítását, akár teljesen elkészültek, akár nem. A teljesen vagy részben kész állományokat a projekt célmappájába (target) menti.</p>

	<p>A fordítás befejezéséhez nyissa meg a célnyelvi szövegeket a velük használatos alkalmazásban (böngészőben, szövegszerkesztőben...), és ellenőrizze a fordítás tartalmát és szerkesztését. Ezután visszatérhet az OmegaT-hez és elvégezheti a szükséges javításokat; ne feledkezzen el a lefordított szövegek végleges előállításáról.</p>

	<hr>

	<h1>Hogyan kezelheti a címkékkel ellátott szöveget</h1>

	<p>Az OmegaT speciális címkék használatával gondoskodik arról, hogy a forrásszövegek formázása (vastag, dőlt stb.) megőrződjék. Az OmegaT címkéi egy vagy több betűből és egy vagy több azt követő számjegyből, esetenként a "/" karakterből állnak (például: &lt;f0&gt;, &lt;br10/&gt;, &lt;/s2&gt; stb.).</p>

	<p>Ezekre ügyelnie kell és a célnyelvi szövegbe a megfelelő helyre kell őket beszúrnia.</p>

	<h2>Egy példa...</h2>

	<p>Ezekben a példákban a címkéket kiemeltük a könnyebbség kedvéért, az OmegaT-ben ezek nem jelennek meg kiemelten. A <font color="blue">kék</font> címkék azok a HTML-címkék, amelyeket az OmegaT figyelmen kívül hagy, mert teljesen körbefogják a szövegrészt, a <font color="green">zöld</font> címkéket az OmegaT kezeli, mert a szövegrész belsejében vannak, a <font color="red">pirosak</font> pedig azt mutatják, miként jelennek meg az OmegaT-ben.</p>

	<p>Íme egy példa egy HTML-szövegrészre:</p>

	<p><font color="blue"><code>&lt;p&gt;</code></font><code>Egy másik megjelenítési betűtípust választhat a </code> <font color="green"><code>&lt;b&gt;</code></font><code>Megjelenítés betűje</code><font color="green"><code>&lt;/b&gt;</code></font><code> párbeszédablakból. Nyissa meg a</code> <font color="green"><code>&lt;i&gt;</code></font><code>Beállítások</code><font color="green"><code>&lt;/i&gt;</code></font><code> →</code> <font color="green"><code>&lt;i&gt;</code></font><code>Betű...</code><font color="green"><code>&lt;/i&gt;</code></font><code>menüpontot. A párbeszédablakban beállíthatja a betű típusát és méretét.</code><font color="blue"><code>&lt;/p&gt;</code></font></p>

	<p>Az OmegaT ezt így jeleníti meg piros kiemelésben:</p>

	<p><code>Egy másik megjelenítési betűtípust választhat a<font color="red"><code>&lt;b0&gt;</code></font><code>Megjelenítés betűje<font color="red">&lt;/b0&gt;</font> párbeszédablakból. Megnyitása a </code> <font color="red"><code>&lt;i1&gt;</code></font><code>Beállítások</code><font color="red"><code>&lt;/i1&gt;</code></font><code> →</code> <font color="red"><code>&lt;i2&gt;</code></font><code>Betű kijelzése...</code><font color="red"><code>&lt;/i2&gt;</code></font><code> menüpontból lehetséges. A párbeszédablakban beállíthatja a betű típusát és méretét.</code></p>

	<p>És ezt így fordítaná le (a példa afrikaans):</p>

	<p><code>'n Mens kan 'n ander vertoonfont kies met die</code> <font color="red"><code>&lt;b0&gt;</code></font><code>Vertoonfont</code><font color="red"><code>&lt;/b0&gt;</code></font><code>-dialoogkassie. Kies</code> <font color="red"><code>&lt;i1&gt;</code></font><code>Opstelling</code><font color="red"><code>&lt;/i1&gt;</code></font><code> →</code> <font color="red"><code>&lt;i2&gt;</code></font><code>Vertoonfont...</code><font color="red"><code>&lt;/i2&gt;</code></font><code>op die kieslys. Die lettertipe én die lettergrootte kan met dié dialoogkassie verander word.</code></p>

	<p>Amikor az OmegaT előállítja a fordítást, a HTML ekként néz ki:</p>

	<p><font color="blue"><code>&lt;p&gt;</code></font><code>'n Mens kan 'n ander vertoonfont kies met die</code> <font color="green"><code>&lt;b&gt;</code></font><code>Vertoonfont</code><font color="green"><code>&lt;/b&gt;</code></font><code>-dialoogkassie. Kies</code> <font color="green"><code>&lt;i&gt;</code></font><code>Opstelling</code><font color="green"><code>&lt;/i&gt;</code></font><code> →</code> <font color="green"><code>&lt;i&gt;</code></font><code>Vertoonfont...</code><font color="green"><code>&lt;/i&gt;</code></font><code>op die kieslys. Die lettertipe én die lettergrootte kan met dié dialoogkassie verander word.</code><font color="blue"><code>&lt;/p&gt;</code></font></p>

	<h2>Címkék ellenőrzése</h2>

	<p>Az OmegaT nem ellenőrzi automatikusan a lefordított dokumentumban lévő hibás címkéket. A szöveg leadása előtt Önnek kell ellenőriznie a címkék helyességét.</p>

	<p>Válassza ki a menüből az <strong>Eszközök→ Címkék ellenőrzése</strong> pontot. Egy táblázat jelenik meg, mely mutatja, hol nem egyeznek a forrásnyelvi és a célnyelvi címkék. Kattintson a szövegrész számára.</p>

	<p>Ekkor a szerkesztőben automatikusan a hibás szövegdarabhoz kerül, ahol kijavíthatja a hibás címkét.</p>

	<p>Egyes esetekben a címkehiba miatt a dokumentumot nem lehet megnyitni. Ezért mindig javítsa ki a címkehibákat, mielőtt létrehozza a lefordított állományokat.</p>

	<p>Végezetül nyissa meg a böngészőben vagy a szerkesztőben a lefordított szöveget és ellenőrizze a végső formázást.</p>

	<hr>

</body>
</html>
