<html>
<head>
	<link rel="stylesheet" href="./OmegaT.css" type="text/css">
	<meta http-equiv="content-type" content="text/html; charset=UTF-8">
	<title>Fordítandó állományok - OmegaT 1.7.3 felhasználói kézikönyv</title>
</head>
<body>

	<h1>Fordítandó állományok</h1>

	<ul>
		<li><a href="#bidi">Jobbról balra írású nyelvek</a>
			<ul>
				<li><a href="#bidi_transl">Fordítás</a></li>
				<li><a href="#bidi_create">Lefordított állományok létrehozása</a></li>
			</ul>
		</li>
		 <li>
		    <a href="#formats">Állományformátumok</a>
			<ul>
				<li><a href="#plaintext">Egyszerű szöveg</a></li>
				<li><a href="#tagged">Formázott szövegek</a></li>
				<li><a href="#specifics">Az állományformátumok adatai</a></li>
				<li><a href="#others">Egyéb állományformátumok</a>
					<ul>
						<li><a href="#ooo">OpenOffice.org</a></li>
						<li><a href="#okapi">Okapi Framework</a></li>
						<li><a href="#tt">Translate Toolkit</a></li>
						<li><a href="#po4a">po4a</a></li>
					</ul>
				</li>
			</ul>
		</li>
	</ul>

	<hr>

	<a name="bidi" id="bidi"></a>
	<h1>Jobbról balra írású nyelvek</h1>
	
	<a name="bidi_transl" id="bidi_transl"></a>
	<h2>Fordítás</h2>

	<p>Amikor két szövegirányú nyelveket fordít az OmegaT-vel, két szempontot kell tekintetbe venni: 1) a szövegbevitelt és 2) a szöveg megjelenítését. RTL-szöveg (jobbról balra, pl. urdu, arab stb.) LTR-nézetben (balról jobbra) való írása közben a szöveg nem mindig a beírás szerinti rendben jelenik meg. Ez nem teljesen nyilvánvaló, amikor csak RTL-szöveg bevitelére kerül sor, ilyen esetben használhatja az alapbeállítás szerinti (LTR) nézetet.</p>

	<p>Számos esetben azonban RTL-célnyelv esetén szükségessé válik LTR-szöveg beágyazása. Például néhány terméknevet meg kell őrizni angolul, vagy a grafikus felhasználói felület fordítása során egyes kódokat eredeti formájukban kell megőrizni.</p>

	<p>Ha LTR-szöveget ágyaz be RTL-szövegbe, az nem a beírás szerinti rendben jelenik meg. Ahhoz, hogy az OmegaT ezt kezelni tudja, a nézetet a <code>Ctrl+Shift+O</code> kombinációval kell váltogatni.</p>
	
	<p><strong>Figyelem:</strong> Ugyanez a billentyűkombináció használható Mac OSX esetén is.</p>
	
	<p>RTL-szöveget szintén könnyebb beírni, ha átkapcsol RTL-nézetre, mert alapnézetben az RTL-szöveg beírása során először beírt szóközök a szövegtől jobbra, a következő RTL-karakter pedig balra jelenik meg.</p>

	<p>A <code>Ctrl+Shift+O</code> használata nyomán mind a szövegbevitel, mind az OmegaT-ben megjelenített szöveg RTL-re módosul. Ez mindhárom panel esetén (Szerkesztés, Bizonytalan egyezések és Szójegyzék) külön-külön használható.</p>

	<a name="bidi_create" id="bidi_create"></a>
	<h2>Lefordított állományok létrehozása</h2>
	
	<p>Ha előáll a lefordított dokumentum, annak megjelenítési szövegiránya LTR lesz, akárcsak az eredeti dokumentumé. Ezt kézzel módosíthatja. Minden kimeneti forma sajátos módon kezeli az RTL-megjelenítést, a részleteket olvassa el a vonatkozó felhasználói kézikönyvből.<hr>
	
	<a name="formats" id="formats"></a>
	<h1>Állományformátumok</h1>

	<p>Az OmegaT-vel számos fájlformátumú állományt fordíthat. Alapvetően kétféle fájlformátum különböztethető meg: az <strong>egyszerű szöveg</strong> és a <strong>formázott szöveg</strong>.</p>

	<a name="plaintext" id="plaintext"></a>
	<h2>Egyszerű szöveg</h2>

	<p>Az egyszerű szöveg csak szöveget tartalmaz, ezért fordításához mindössze a fordított szöveg begépelésére van szükség.</p>
	
	<p>Egy állomány kódolását különféle <a href="plainText.html">módszerekkel</a> adhatja meg, így elkerülhető, hogy az OmegaT krikszkrakszokat jelenítsen meg.</p>

	<p>Az ilyen állományokban a behúzások/igazítások kizárólag "helykihagyással" történnek. Ezek módosítása rendszerint szövegszerkesztőkkel érhető el, ebben a formátumban általában nincs lehetőség olyan adatok tárolására, mint a betű típusa, színe, a margók stb.</p>

	<p>Jelenleg az OmegaT az alábbi formátumú egyszerű szöveges állományokat támogatja:</p>

	<ul>
		<li>ASCII-szöveg (.txt stb.)</li>
		<li>Kódot tartalmazó szöveg</li>
		<li>Java nyelvi forrásszövegek (.properties)</li>
		<li>PO-állományok (.po)</li>
		<li>INI (kulcs=érték) szövegek (.ini)</li>
	</ul>

	<p>Más egyszerű szöveges állományokat úgy kezelhet az OmegaT-vel, hogy ezek kiterjesztését <a href="fileFilters.html">társítja</a> valamelyik támogatott fájltípussal (például a <code>.pod</code> állományok társíthatók az ASCII-szövegszűrővel), előfeldolgozásukhoz pedig speciális <a href="segmentation.html">darabolási</a>  szabályokat ad meg.</p>


	<a name="tagged" id="tagged"></a>
	<h2>Formázott szövegek</h2>

	<p>A formázott szöveges állományok szövegen kívül olyan formázási információkat is tartalmaznak, mint a betűtípus, a méret, a szín stb. Ezeket rendszerint szövegszerkesztőkkel vagy honlapszerkesztőkkel hozzák létre.</p>
	
	<p>Ezen állományok esetén a rendszer megőrzi a formázási információkat. Ezek a formázási információk lehetnek egyszerűek, mint pl. <strong>ez a szöveg vastag</strong>, vagy lehetnek bonyolultak, pl. eltérő betűméretű, -színű, elrendezésű táblázatadatok stb.</p>
	
	<p>A fordítási feladatok többségénél elvárás, hogy a fordítás hasonlítson az eredetire. Az OmegaT ezt a sajátos formázású karakterek/szavak könnyen kezelhető <a href="formattedText.html">címkékkel</a> való megkülönböztetésével oldja meg.</p>
	
	<p>Az eredeti szöveg formázásának egyszerűsítése nagy mértékben csökkenti a használandó címkék számát. Ha lehetséges, célszerű megfontolni a használt betűtípusok, -méretek, -színek egységesítését a fordítás egyszerűbbé tétele és a címkék használatával összefüggő hibák mennyiségének a csökkentése érdekében.</p>

	<p>Jelenleg az OmegaT az alábbi formázott szöveges állományokat támogatja:</p>

	<ul>
		<li>OpenOffice.org</li>
		<li>OpenDocument</li>
		<li>Microsoft Open XML</li>
		<li>(X)HTML</li>
		<li>HTML Help Compiler</li>
		<li>DocBook</li>
		<li>Okapi egynyelvű XLIFF</li>
	</ul>

	<p>Más típusú formázott szöveges állományokat úgy kezelhet az OmegaT-vel, hogy ezek kiterjesztését <a href="fileFilters.html">társítja</a> valamelyik támogatott fájltípussal, előfeldolgozásukhoz pedig speciális &lt;a2&gt;darabolási&lt;/a2&gt; szabályokat ad meg.</p>

	
	<a name="specifics" id="specifics"></a>
	<h2>Az állományformátumok adatai</h2>

	<p>Az OmegaT minden állománytípust más-más módon kezel. A konkrét viselkedés beállítása <a href="fileFilters.html">állományszűrőkkel</a> történik.<a name="others" id="others"></a>
	<h2>Egyéb állományformátumok</h2>

	<p>Más egyszerű szövegtípusokat és formázott szövegeket szintén fordíthat az OmegaT-vel.</p>
	
	<p>A nem támogatott fájlformátumokat külső eszközökkel átalakíthatja valamelyik támogatott formátumra. A lefordított állományt visszakonvertálhatja az eredeti formátumra. Így egy sor egyszerű szövegfajtát fordíthat az OmegaT-vel (pl. LaTex stb.) PO-formájúra való átalakítás után. Hasonlóképpen egy sor formázott állományfajta (ideértve a Microsoft Office állományokat) fordítható az OmegaT segítségével Open Document formájúra való alakítás után.</p>
	
	<p>A lefordított állomány minősége függ az oda-vissza alakítás milyenségétől. Mielőtt nekilát az átalakításnak, ellenőrizze, hogy kipróbált-e minden lehetőséget.</p>
	
	<p>Ingyenesen elérhetők az alábbi átalakító eszközök:</p>
	
	<a name="ooo" id="ooo"></a>
	<h3>OpenOffice.org</h3>

	<p>Az OmegaT közvetlenül nem támogatja a Microsoft Office Word, Excel és PowerPoint formátumait. Az OpenOffice.org (és annak változatai) azonban átalakítják ezeket az állományokat OpenDocument-formátumba, amelyet az OmegaT eredendően támogat.</p>
	
	<p><a href="http://www.openoffice.org/">Az OpenOffice.org hivatalos portálja</a></p>

	<a name="okapi" id="okapi"></a>
	<h3>Okapi Framework</h3>

	<p>Az Okapi Framework szövegkinyerő segédeszközével létrehozható egy projektmappa-szerkezet az OmegaT-hez. Létrehozhat vele az OmegaT-nek megfelelő XLIFF-állományt is. Az Okapi nemrégiben bocsátott rendelkezésre eszközöket, amelyek Mono nevű, a legtöbb operációs rendszeren elérhető ingyenes platform alatt futtathatók.</p>

	<p><a href="http://okapi.sourceforge.net/Release/Tikal/ReadMe_ForMono.htm">Az Okapi Mono-változata</a>, <a href="http://okapi.sourceforge.net/Release/Shared/Help/tutorial_02.htm">oktatóanyag</a></p>

	<a name="tt" id="tt"></a>
	<h3>Translate Toolkit</h3>
	
	<p>A Translate Toolkit nevű, pythonban fejlesztett eszközkészlettel a felhasználók egy sor Portable Object típusba és típusból való átalakítást végezhetnek el, ideértve a Mozilla .properties és dtd típusú állományait, a CSV-állományokat, a Qt .ts típusú állományait, az XLIFF-állományokat. Egy sor eszközt kínál az OmegaT-hez állományok fordítás előtti és utáni manipulálásához.</p>

	<p><a href="http://translate.sourceforge.net/wiki/toolkit/index">A Translate Toolkit hivatalos portálja</a></p>

	<a name="po4a" id="po4a"></a>
	<h3>po4a</h3>

	<p>A po4a egy Debian perl programnyelven írt eszköz. Oda-vissza alakít át állományokat LaTeX, TeX, POD stb. és Portable Object között.</p>

	<p><a href="http://po4a.alioth.debian.org/">A po4a hivatalos portálja</a></p>
	
	<hr>

	<p><a href="legalNotices.html">Jogi tudnivalók</a></p>
</body>
</html>
