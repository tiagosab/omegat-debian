<html>
<head>
	<link rel="stylesheet" href="./OmegaT.css" type="text/css">
	<meta http-equiv="content-type" content="text/html; charset=UTF-8">
	<title>Az OmegaT leírása - Az OmegaT 1.7.3 felhasználói kézikönyve</title>
</head>
<body>

	<h1>Az OmegaT leírása</h1>

	<ul>
		<li><a href="#tm">Fordítási memória</a></li>
		<li><a href="#glossary">A terminológia kezelése</a></li>
		<li><a href="#process">A fordítás folyamata</a></li>
	</ul>
	
	<p>Az OmegaT ingyenes, több platformon használható segédeszköz a számítógéppel segített fordításhoz.</p>

<hr>

	<a name="tm" id="tm"></a>
	<h2>Fordítási memória</h2>

	<p>Az OmegaT fordítási memóriában rögzíti fordításait és korábbi fordításokból származó használ referenciaként.</p>

	<p>A fordítási memóriák hasznosak olyan fordítások esetén, amelyekben sok az ismétlődő vagy kellőképpen hasonló szövegrész. Az OmegaT fordítási memóriákat felhasználva emlékezik korábbi fordításaira és ezek alapján a legvalószínűbb fordításra tesz javaslatokat az éppen fordítandó szövegre vonatkozóan.</p>

	<p>A fordítási memóriák ugyancsak nagy segítséget jelentenek, ha egy korábban lefordított dokumentumot frissíteni kell. A változatlan mondatok helyére a fordításuk kerül, míg a frissített mondatokhoz a korábbi változat jelenik meg annak legvalószínűbb fordításaként. Az eredeti irat módosításai így könnyebben kezelhetők.</p>

	<p>Ha korábban készült fordítási memóriákat használ, melyeket például egy fordítóiroda vagy egy ügyfele bocsátott a rendelkezésére, az OmegaT ezeket referenciaként hasznosítja.</p>

	<a name="glossary" id="glossary"></a>
	<h2>A terminológia kezelése</h2>

	<p>A terminológia kezelése a fordítás egyöntetűsége szempontjából fontos. Az OmegaT szójegyzékeket használ, melyekben egy-egy szó vagy rövid kifejezés fordítása szerepel az adott szakterület egyfajta kétnyelvű szakszótáraként. Az OmegaT az éppen fordítandó szövegrészletben lévő szavak fordítását tájékoztatási céllal jeleníti meg.</p>

	<a name="process" id="process"></a>
	<h2>A fordítás folyamata</h2>

	<p>Tételezzük fel, hogy valamilyen fordítási feladatot kap, amely egyetlen szöveg lefordításától kezdve akár egy teljes könyvtárnyi, alkönyvtárakba szervezett fájlok lefordításáig tetszőleges feladatot foglalhat magában. Az állományok különféle formákban léteznek.</p>
	
	<p>Amikor az OmegaT felismeri, hogy egy sor fájlt kell lefordítania, a program az <a href="fileFilters.html">állományszűrési szabályok</a> szerint rákeres az <a href="filesAndDirectories.html">általa támogatott állományokra</a>, azonosítja a bennük lévő szövegrészeket, a nagyobb szövegegységeket a <a href="segmentation.html">darabolási szabályok</a> szerint elemeire darabolja, majd az egyes darabokat úgy tárja Ön elé, hogy azokon fordítás közben végig tudjon haladni.</p>

	<p>Az OmegaT megjegyzi a fordításait és lehetséges fordításokat ajánl a memóriában rögzített hasonló szövegrészekhez.</p>

	<p>Ha meg szeretné tekinteni az állományokat lefordított állapotukban, <a href="userInterface.html">létrehozhatja a fordításokat</a>, megnyithatja a megfelelő programmal és szemügyre veheti őket.</p>
	<hr>

	<p><a href="legalNotices.html">Jogi tudnivalók</a></p>
</body>
</html>
