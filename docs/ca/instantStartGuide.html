<html>
<head>
	<link rel="stylesheet" href="./OmegaT.css" type="text/css">
	<meta http-equiv="content-type" content="text/html; charset=UTF-8">
	<title>Guia d'inici ràpid - Manual d'usuari de l'OmegaT 1.7.3</title>
</head>
<body>

	<h1>Com començar a utilitzar l'OmegaT en 5 minuts<br> - Guia d'inici ràpid</h1>

	<ul>
		<li><a href="#summary">Breu resum de com funciona l'OmegaT</a></li>
		<li><a href="#translate">Com es tradueix mitjançant l'OmegaT</a>
			<ul>
				<li><a href="#create">Com crear i obrir un projecte nou</a></li>
				<li><a href="#segments">Traducció dels segments un per un</a></li>
				<li><a href="#tm">Utilització de les coincidències de les memòries de traducció i dels glossaris</a>
					<ul>
						<li><a href="#tm_matches">Coincidències de les memòries de traducció</a></li>
						<li><a href="#gloss_matches">Coincidències dels glossaris</a></li>
					</ul>
				</li>
				<li><a href="#searches">Cerques</a></li>
				<li><a href="#create_trans">Creació dels documents traduïts</a></li>
			</ul>
		</li>
		<li><a href="#tags">Com treballar amb text amb etiquetes</a>
			<ul>
				<li><a href="#example">Un exemple...</a></li>
				<li><a href="#tag_verif">Verificació de les etiquetes</a></li>
			</ul>
		</li>
	</ul>

	<p>Aquesta guia d'inici ràpid només cobreix els aspectes més bàsics. Idealment, caldria que tots els usuaris llegissin el manual d'usuari per a familiaritzar-se amb totes les funcions que ofereix l'OmegaT.</p>
	
	<p>A les dreceres utilitzades en aquest document es fa referència al conveni "Ctrl+tecla", però tingueu en compte que els usuaris de Mac han d'utilitzar "cmd+tecla". Als teclats d'Apple, la tecla "cmd" és la que té l'etiqueta "command" o té dibuixada una "poma".</p>

	<hr>

	<a name="summary" id="summary"></a>
	<h1>Breu resum de com funciona l'OmegaT</h1>

	<p>La pantalla de l'OmegaT està formada per <a href="userInterface.html">un espai amb tres finestres diferents</a>. Podeu canviar la mida de cadascuna mitjançant el ratolí. A la part esquerra hi ha l'editor, la finestra on escriviu la traducció. A la part superior dreta hi ha el visualitzador de coincidències, on es mostren les coincidències trobades a les memòries de traducció. A sota, hi ha el visualitzador de glossaris, on es mostren les coincidències trobades als glossaris.</p>

	<p>A la finestra de l'editor, l'OmegaT mostra el text de partida "<a href="segmentation.html">segmentat</a>" per frases (o per paràgrafs). Aquests segments els heu de traduir un per un. A mesura que aneu avançant d'un segment al següent, les vostres traduccions es van enregistrant en una <a href="translationMemories.html">memòria de traducció</a>. Un cop traduïts tots els segments (o abans, si així ho voleu), l'OmegaT utilitzarà la memòria de traducció per a generar els documents traduïts a la carpeta dels fitxers traduïts (per defecte, anomenada "target").</p>

	<p>L'OmegaT organitza la feina de traducció en "projectes de traducció". Per a cada projecte, l'OmegaT crearà un conjunt de carpetes. Aquestes carpetes s'utilitzen per a emmagatzemar els <a href="filesToTranslate.html">documents de partida</a> que voleu traduir, així com els <a href="glossaries.html">glossaris</a> i les memòries de traducció que vulgueu utilitzar. L'OmegaT també crea la carpeta dels fitxers traduïts (per defecte, "target"), que contindrà els documents traduïts finals.</p>

	<hr>

	<a name="translate" id="translate"></a>
	<h1>Com es tradueix mitjançant l'OmegaT</h1>

	<a name="create" id="create"></a>
	<h2>Com crear i obrir un projecte nou</h2>

	<p>Seleccioneu <strong>Projecte → Nou...</strong> al menú.</p>

	<p>Navegueu fins a la carpeta on voleu desar els fitxers del projecte i escriviu un nom per al projecte de traducció. S'utilitzarà aquest nom per a la carpeta principal del projecte; tots els fitxers del projecte s'emmagatzemaran en aquesta carpeta o en les seves subcarpetes.</p>

	<p>L'OmegaT us demanarà que confirmeu o canvieu les carpetes de projecte que es crearan, mitjançant el següent diàleg:</p>

	<p align="center">
		<img src="images/NewProject.png" name="graphics1" alt="Finestra de configuració del projecte" align="bottom" border="0" id="graphics1">
	</p>

	<p>Podeu acceptar la ubicació de les subcarpetes, però primer assegureu-vos que els <a href="languages.html">codis de la llengua</a> de partida i d'arribada siguin correctes. Seleccioneu el codi de llengua (2 lletres) o el codi de llengua i regió (2 + 2 lletres) a la llista desplegable, o bé escriviu-los manualment (utilitzant el patró de 2 lletres). Recordeu la ubicació de la subcarpeta dels fitxers traduïts (per defecte, "target").</p>

	<p>Si voleu que l'OmegaT segmenti per frases en comptes de fer-ho per "paràgrafs", seria una bona idea revisar les <a href="segmentation.html">Regles de segmentació</a>.</p>

	<p>En fer clic a D'acord per a acceptar la configuració del projecte, l'OmegaT us demanarà que seleccioneu els documents de partida per a importar-los. Podeu seleccionar fitxers individuals o bé tot un arbre de directoris (que inclourà tots els fitxers de les respectives subcarpetes). Si heu importat accidentalment els documents incorrectes, o massa documents, senzillament podeu eliminar-los de la carpeta dels fitxers de partida (per defecte, "source") del projecte de l'OmegaT (mitjançant el gestor de fitxers del sistema operatiu, per exemple).</p>

	<p>Per a comprovar la llista de fitxers que cal traduir, obriu la finestra <strong>Fitxers del projecte</strong> (menú <strong>Projecte → Fitxers del projecte...</strong>, si no s'obre automàticament). Si heu hagut de canviar el contingut de la carpeta dels fitxers de partida, recordeu que primer cal tornar a carregar el projecte (menú <strong>Projecte → Torna a carregar</strong>). Per defecte, l'OmegaT obrirà el primer fitxer de la llista de fitxers.</p>

	<p>Tingueu en compte que l'OmegaT només pot traduir els fitxers que tinguin els següents <a href="filesToTranslate.html">formats</a> si coincideixen amb els patrons definits als <a href="fileFilters.html">filtres de fitxers</a>. La resta de fitxers s'ometran.</p>

	<ul>
		<li>Format OpenDocument (ODF ISO/IEC 26300)</li>
		<li>OpenOffice.org</li>
		<li>XHTML, HTML</li>
		<li>Compilador d'ajuda HTML</li>
		<li>DocBook</li>
		<li>Text net</li>
		<li>bundle.properties de Java</li>
		<li>.po monolingües</li>
		<li>INI (format "clau=valor")</li>
		<li>XLIFF monolingües de l'Okapi</li>
	</ul>

	<a name="segments" id="segments"></a>
	<h2>Traducció dels segments un per un</h2>

	<p>Un cop definits el projecte i els fitxers que cal traduir, l'OmegaT obrirà el primer fitxer de partida en l'editor. El primer segment es ressaltarà de color verd i es mostrarà una còpia del text de partida a sota, al "camp de traducció". En aquest punt, tot el text fora del camp de traducció romandrà protegit i no el podreu modificar. Escriviu-ne la traducció entre les etiquetes <code>&lt;segment 0001&gt;</code> i <code>&lt;fi del segment&gt;</code>, sobreescrivint el text de partida.</p>Premeu "<strong>Retorn</strong>" per a avançar fins al segment següent. Nota:<ul>
		<li>Per a moure's fins a qualsevol altra part del text, ja sigui més amunt o més avall, feu doble clic a la frase o al paràgraf que voleu obrir.</li>
		<li>Si preferiu traduir amb un camp de traducció buit, podeu definir aquesta opció al menú <strong>Opcions → <a href="translationEditing.html">Comportament de l'edició...</a></strong></li>
	</ul>

	<p>Quan premeu "<strong>Retorn</strong>" es realitzen diverses operacions de forma transparent: L'OmegaT afegeix la parella de segments (el segment de partida i la respectiva traducció) a la memòria de traducció i tradueix automàticament tots els segments idèntics que detecti a la resta dels fitxers del projecte. També cerca a la memòria de traducció i al glossari les possibles coincidències per al següent segment sense traduir.</p>

	<a name="tm" id="tm"></a>
	<h2>Utilització de les coincidències de les memòries de traducció i dels glossaris</h2>


	<a name="tm_matches" id="tm_matches"></a>
	<h3>Coincidències de les memòries de traducció</h3>

	<p>Si l'OmegaT troba a la memòria de traducció coincidències parcials (amb una similitud del 30% o més) per al següent segment, les mostra al visualitzador de coincidències. Per defecte, la primera coincidència se selecciona automàticament al visualitzador de coincidències.</p>

	<p>Per a inserir coincidències de la memòria de traducció al camp de traducció, podeu utilitzar les  <a href="menu.html#shortcuts">dreceres de teclat </a>:</p>

	<ul>
		<li>Premeu <code>Ctrl+I</code> per a inserir la coincidència presseleccionada a la posició actual del cursor, o bé...</li>
		<li>Premeu <code>Ctrl+R</code> per a sobreescriure tot el segment amb la coincidència presseleccionada.</li>
	</ul>

	<p>Si s'han trobat diverses coincidències i preferiu no utilitzar la presseleccionada:</p>

	<ul>
		<li>Seleccioneu la coincidència que preferiu del visualitzador de coincidències: <code>Ctrl+2</code> per a la segona coincidència, <code>Ctrl+3</code> per a la tercera, etc.</li>
		<li>A continuació, utilitzeu les dreceres <code>Ctrl+I</code> o <code>Ctrl+R</code> descrites anteriorment.</li>
	</ul>

	<p>(Podeu configurar l'OmegaT de manera que, en obrir un segment, insereixi automàticament al camp de traducció la primera coincidència que tingui un determinat percentatge mínim de similitud. Per a fer-ho, aneu a <strong>Opcions → <a href="translationEditing.html">Comportament de l'edició...</a></strong>)</p>

	<a name="gloss_matches" id="gloss_matches"></a>
	<h3>Coincidències dels glossaris</h3>

	<p>Si l'OmegaT troba termes al <a href="glossaries.html">glossari</a> que coincideixin el 100%, els mostrarà com a referència al visualitzador de glossaris. Actualment, no es poden transferir mitjançant dreceres.</p>
	
	<a name="searches" id="searches"></a>
	<h2>Cerques</h2>
	
	<p>L'OmegaT ofereix un gran ventall de funcions de <a href="searches.html">cerca</a>. Obriu la finestra de cerca prement <code>Ctrl+F</code> i escriviu la paraula o la frase que voleu cercar al camp "Cerca".</p>
	
	<p>També podeu seleccionar una paraula o una frase al camp d'edició (al text d'arribada del segment actiu) i prémer <code>Ctrl+F</code>. En aquest cas, la paraula o la frase apareixerà automàticament al camp "Cerca".</p>

	<a name="create_trans" id="create_trans"></a>
	<h2>Creació dels documents traduïts</h2>

	<p>Un cop traduïts tots els segments (o abans, com vulgueu), l'OmegaT actualitzarà els documents traduïts utilitzant les traduccions emmagatzemades a la memòria de traducció. Per a fer-ho, seleccioneu <strong>Projecte → Crea els documents traduïts</strong> al menú.</p>

	<p>L'OmegaT generarà les versions traduïdes de tots els documents traduïbles a la carpeta dels fitxers de partida del projecte (per defecte, "source"), fins i tot dels documents que encara no s'hagin acabat de traduir. Els fitxers traduïts totalment o parcial es desaran a la carpeta dels fitxers traduïts del projecte (per defecte, "target").</p>

	<p>Per a acabar la traducció, obriu els fitxers traduïts amb les corresponents aplicacions associades (navegador, processador de textos, etc.) per a comprovar-ne el contingut i el format. Si cal, podeu tornar a l'OmegaT per a realitzar les correccions necessàries (si ho feu, no oblideu tornar a crear els documents traduïts).</p>

	<hr>

	<a name="tags" id="tags"></a>
	<h1>Com treballar amb text amb etiquetes</h1>

	<p>L'OmegaT s'assegura que no es perdi el format dels documents de partida (negreta, cursiva, etc.) mitjançant l'ús d'<a href="formattedText.html#intro">etiquetes especials</a>. Les etiquetes de l'OmegaT estan formades per una o més lletres seguides d'un o més dígits i, a vegades, s'utilitza el caràcter "/" (per exemple: &lt;f0&gt;, &lt;br10/&gt;, &lt;/s2&gt; etc.)</p>

	<p>Aneu en compte en <a href="formattedText.html#Tag_operations">manipular</a> aquestes etiquetes i assegureu-vos d'incloure-les correctament als segments traduïts.</p>

	<a name="example" id="example"></a>
	<h2>Un exemple...</h2>

	<p>En aquests exemples, s'han ressaltat les etiquetes per a facilitar-ne la visualització, tot i que dins l'OmegaT no apareixeran ressaltades. Les etiquetes de color <font color="blue">blau</font> són etiquetes HTML que l'OmegaT ometrà, ja que envolten completament el segment; les etiquetes de color <font color="green">verd</font> són les l'OmegaT manipularà perquè es troben dins del segment; i les etiquetes de color <font color="red">vermell</font> es mostren tal com es veuran dins de l'OmegaT.</p>

	<p>El següent exemple mostra un segment en format HTML:</p>

	<p><font color="blue"><code>&lt;p&gt;</code></font><code>Podeu seleccionar un tipus de lletra diferent per a la visualització al diàleg</code> <font color="green"><code>&lt;b&gt;</code></font><code>Tipus de lletra de visualització</code><font color="green"><code>&lt;/b&gt;</code></font><code>. Per a obrir-lo, seleccioneu</code> <font color="green"><code>&lt;i&gt;</code></font><code>Opcions</code><font color="green"><code>&lt;/i&gt;</code></font><code> →</code> <font color="green"><code>&lt;i&gt;</code></font><code>Tipus de lletra...</code><font color="green"><code>&lt;/i&gt;</code></font><code> al menú. En aquest diàleg, podeu canviar el tipus de lletra i la mida.</code><font color="blue"><code>&lt;/p&gt;</code></font></p>

	<p>L'OmegaT mostrarà els segments anteriors d'aquesta manera (amb les etiquetes ressaltades de color vermell):</p>

	<p><code>Podeu seleccionar un tipus de lletra diferent per a la visualització al diàleg</code> <font color="red"><code>&lt;b0&gt;</code></font><code>Tipus de lletra de visualització</code><font color="red"><code>&lt;/b0&gt;</code></font><code>. Per a obrir-lo, seleccioneu</code> <font color="red"><code>&lt;i1&gt;</code></font><code>Opcions</code><font color="red"><code>&lt;/i1&gt;</code></font><code> →</code> <font color="red"><code>&lt;i2&gt;</code></font><code>Tipus de lletra...</code><font color="red"><code>&lt;/i2&gt;</code></font><code> al menú. En aquest diàleg, podeu canviar el tipus de lletra i la mida.</code></p>

	<p>I així és com ho hauríeu de traduir (en aquest exemple, s'utilitza l'anglès):</p>

	<p><code>A different display font can be selected via the</code> <font color="red"><code>&lt;b0&gt;</code></font><code>Display Font</code><font color="red"><code>&lt;/b0&gt;</code></font><code> dialog. Open it via the</code> <font color="red"><code>&lt;i1&gt;</code></font><code>Options</code><font color="red"><code>&lt;/i1&gt;</code></font><code> →</code> <font color="red"><code>&lt;i2&gt;</code></font><code>Font...</code><font color="red"><code>&lt;/i2&gt;</code></font><code>  menu item. The font type and size can be changed from the dialog.</code></p>

	<p>Quan l'OmegaT creï el document traduït, el codi HTML tindrà aquest aspecte:</p>

	<p><font color="blue"><code>&lt;p&gt;</code></font><code>A different display font can be selected via the</code> <font color="green"><code>&lt;b&gt;</code></font><code>Display Font</code><font color="green"><code>&lt;/b&gt;</code></font><code> dialog. Open it via the</code> <font color="green"><code>&lt;i&gt;</code></font><code>Options</code><font color="green"><code>&lt;/i&gt;</code></font><code> →</code> <font color="green"><code>&lt;i&gt;</code></font><code>Font...</code><font color="green"><code>&lt;/i&gt;</code></font><code>  menu item. The font type and size can be changed from the dialog.</code><font color="blue"><code>&lt;/p&gt;</code></font></p>

	<a name="tag_verif" id="tag_verif"></a>
	<h2>Verificació de les etiquetes</h2>

	<p>L'OmegaT no detecta automàticament les etiquetes incorrectes del document traduït. Per tant, abans de lliurar el document al client, cal que comproveu si hi ha errors d'etiquetes.</p>
	
	<p>Seleccioneu <strong>Eines → <a href="formattedText.html#tag_validation">Valida les etiquetes</a></strong> al menú. Es mostrarà una taula amb tots els segments en els quals les etiquetes del text de partida no concordin amb les del text traduït. Feu clic al número de segment.</p>

	<p>Anireu automàticament al segment incorrecte a l'editor, on podreu corregir-ne les etiquetes.</p>

	<p>En alguns casos, fins i tot és possible que els errors d'etiquetes no deixin obrir el document. Per tant, és important que corregiu tots els errors d'etiquetes abans de crear els documents traduïts.</p>

	<p>Finalment, cal que comproveu el format final del document traduït obrint-lo amb el corresponent visualitzador o editor.</p>

	<hr>

	<p><a href="legalNotices.html">Avisos legals</a></p>
</body>
</html>
