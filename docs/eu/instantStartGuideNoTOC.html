<html>
<head>
	<link rel="stylesheet" href="./OmegaT.css" type="text/css">
	<meta http-equiv="content-type" content="text/html; charset=UTF-8">
	<title>Hasteko gida azkarra - OmegaT 1.7.3 erabiltzailearen eskuliburua</title>
</head>

<body>
	<h1>Hasi OmegaT erabiltzen 5 minututan!<br> - Hasteko gida azkarra</h1>

	<p>Gida azkar honek oinarrizkoa azaltzen du soilik. Aukeran, erabiltzaile guztiek erabiltzailearen eskuliburua irakurri beharko lukete OmegaT-k eskaintzen duen guztira ohitzeko.</p>
	
	<p>Erabiltzailearen eskuliburua erakusteko, sakatu "F1" edo erabili <strong>Help → User Manual</strong> menua. Soilik tutorial honen erabiltzailearen eskuliburuak dauzka beste kapitulu nabarmenetarako estekak.</p>

	<p>Hemen deskribatutako lasterteklek "Ktrl+tekla" konbentzioa erabiltzen dute, baina Mac erabiltzaileek "Cmd+tekla" erabili beharko lukete. "Cmd" teklak "command" etiketa edo sagar marka dauka Apple teklatuetan.</p>
	
	<p>Proiektu bat irekitzean tutorial hau desagertu egiten da. Proiektua ixten denean, berriro agertzen da.</p>
	
	<ul>
		<li>OmegaT-ren funtzionamendua, hitz gutxitan</li>
		<li>Nola egin itzulpenak OmegaT erabiliz</li>
		<li>Nola erabili etiketadun testua</li>
	</ul>
	
	<hr>

	<h1>OmegaT-ren funtzionamendua, hitz gutxitan</h1>

	<p>OmegaT-ren pantaila hiru leihoz osaturiko espazio bakarra da. Horietako bakoitzaren tamaina aldatzeko sagua erabili daiteke. Ezkerrean editorea dago, itzulpenak idazteko erabiltzen dena. Eskuinean, goian, parekatzeen bisorea, itzulpen-memorien parekatzeak erakusten den lekua. Azpian, glosarioen bisorea dago, glosario mailako parekatzeak erakusten den lekua.</p>

	<p>Editorearen leihoan OmegaT-k sorburu-testua aurkezten du, esalditan 'segmentatuta' (edo paragrafotan). Segmentuak banaka itzultzen dira. Segmentu batetik bestera igarotzerakoan, itzulpenak itzulpen-memoria batean gordetzen dira. Segmentu guztiak itzuli ondoren (edo lehenago, nahi izanez gero), OmegaT-k dokumentu itzuliak sortzen ditu, itzulpen-memoria erabiliz, helburu-karpeta batean.</p>

	<p>OmegaT-k itzulpen-proiektuak deiturikoetan antolatzen ditu itzulpen-lanak. Proiektu bakoitzerako, OmegaT-k karpeta-multzo bat sortzen du. Karpeta hauetan gordeko dira itzuli nahi diren sorburu-dokumentuak, erabili nahi diren glosarioak eta erabili nahi diren itzulpen-memoriak. Era berean, OmegaT-k helburu-karpeta bat sortzen du azkenean lortuko diren dokumentu itzuliak gordetzeko.</p>

	<hr>

	<h1>Nola egin itzulpenak OmegaT erabiliz</h1>

	<h2>Proiektu berria sortu eta ireki</h2>

	<p>Hautatu <strong>Proiektua → Berria...</strong> menuen barran.</p>

	<p>Joan proiektuaren fitxategiak gorde nahi dituzun karpetara, eta eman izen bat itzulpen-proiektuari. Izen hau proiektuaren karpeta nagusia izendatzeko erabiliko da; proiektuaren fitxategi guztiak karpeta honetan edo bere azpikarpetetan gordeko dira.</p>

	<p>OmegaT-k proiektuaren karpetaren sorrera baieztatzea edo aldatzea eskatuko dizu, ondoko koadroaren bidez:</p>

	<p align="center">
		<img src="images/NewProject.png" name="graphics1" alt= "Proiektuaren propietateen leihoa" align="bottom" border="0" id="graphics1">
	</p>

	<p>Sinpleena azpikarpeten kokapena dagoen bezala utzi eta "Onartu" sakatzea da, baina lehenengo egiaztatu sorburuaren eta itzulpenaren hizkuntza-kodeak zuzenak direla. Hautatu hizkuntza-kodea (2 letra) edo hizkuntza- eta eskualde-kodeak (2+2 letra) goitibeherako koadroa erabiliz, edo tekleatu eskuz (jarraitu 2 letren eredua). Ez ahaztu "helburu" azpikarpeta (zure dokumentu itzuliak gordetzen den lekua) non dagoen kokatuta.</p>

	<p>OmegaT-k paragrafoak segmentatu ordez esaldiak segmenta ditzan ezartzen baduzu, ideia ona izaten da segmentazio-arauak birritan aztertzea.</p>

	<p>Proiektuaren antolaketa onartzeko "Onartu" botoia sakatu ondoren, OmegaT-k inportatu nahi diren sorburu-dokumentuak hautatzeko eskatzen du. Fitxategiak banan-banan inportatu daitezke, edo direktorio-zuhaitz osoak inportatu daitezke (azpikarpeta guztietako fitxategi guztiak barne). Nahi gabe okerreko dokumentuak, edo dokumentu gehiegi, inportatu badira, konponbide errazena dokumentu horiek OmegaT-ren proiektuko "sorburu" karpetatik kentzea da (normalean, sistemaren fitxategi-kudeatzailea erabiliz).</p>

	<p>Itzuli beharreko fitxategiak aztertzeko, kontsultatu <strong>Proiektuaren fitxategiak</strong> leihoa (Menua: <strong>Proiektua → Proiektuaren fitxategiak</strong>, automatikoki irekitzen ez bada). Sorburu-fitxategiaren edukiak aldatu nahi badira, gogoan izan lehenengo proiektua birkargatu behar dela (Menua: <strong>Proiektua → Birkargatu</strong>). OmegaT-ren portaera lehenetsia proiektuaren zerrendako lehen fitxategia irekitzea da.</p>

	<p>Gogoan izan, OmegaT-k behean adierazitako formatuetan dauden fitxategiak itzuli ditzake soilik, eta fitxategi-iragazkietan definitu diren ereduekin bat badatoz. Beste edozein fitxategi ezikusi egingo da.</p>

	<ul>
		<li>Open Document Format (ODF ISO/IEC 26300)</li>
		<li>OpenOffice.org</li>
		<li>XHTML, HTML</li>
		<li>HTML laguntza konpilatzeko fitxategiak</li>
		<li>DocBook</li>
		<li>testu hutsa</li>
		<li>Java-ren bundle.properties fitxategiak</li>
		<li>.po elebakarra</li>
		<li>INI ('gako=balio' formatua)</li>
		<li>Okapi-ren XLIFF fitxategi elebakarrak</li>
	</ul>

	<h2>Segmentuak banaka itzuli</h2>

	<p>Proiektua eta itzuliko diren fitxategiak definitu ondoren, OmegaT-k lehen sorburu-fitxategia irekiko du editorean. Lehen segmentua berdez nabarmendurik agertuko da; sorburu-testuaren kopia bat bere azpian erakutsiko da, helburu-eremuan. (Une honetan, helburu-eremutik kanpo dagoen testua babestuta dago eta ezin da aldatu). Itzulpena <code>&lt;segment 0001&gt;</code> eta <code>&lt;end segment&gt;</code> etiketen artean tekleatu behar da, sorburu-testua gainidatziz.</p>

	<p>Sakatu "<strong>ENTER</strong>" hurrengo segmentura mugitzeko.</p>

	<ul>
		<li>Testuaren beste edozein atalera mugitzeko, gora zein behera, egin klik bikoitza ireki nahi duzun esaldi edo paragrafoan.</li>
		<li>Hutsik dagoen helburu-eremu batean itzuli nahi izanez gero, hautatu aukera hori <strong>Aukerak → Editatu portaera</strong> leihoan.</li>
	</ul>

	<p>"<strong>ENTER</strong>" sakatzean hainbat gauza gertatzen dira: OmegaT-k segmentu-bikotea (sorburu-segmentua eta bere itzulpena) gehitzen dio itzulpen-memoriari, eta automatikoki proiektuaren beste fitxategietan detektatzen dituen segmentu berdinak itzultzen ditu. Era berean, itzulpen-memoria eta glosarioa eskaneatzen ditu itzuli gabeko hurrengo segmentuarentzako parekoak aurkitzeko.</p>

	<h2>Itzulpen-memoriak eta glosario-parekatzeak erabili</h2>

	<h3>Itzulpen-memorien parekatzeak</h3>

	<p>OmegaT-k hurrengo segmentuarentzako parekatze lausoak (%30etik gorakoak - ikusi eskuliburua) aurkitzen baditu itzulpen-memorian, horiek parekatzeen bisorean erakusten ditu. Parekatzeen bisorearen portaera lehenetsia lehen parekatzea aurrehautatzea da.</p>

	<p>Itzulpen-memorien parekatzeak parekatzeen bisoretik hartu eta helburu-eremuan txertatzeko, lasterteklak erabili daitezke:</p>

	<ul>
		<li>Sakatu <code>Ktrl+I</code> aurrehautatutako parekatzea kurtsorearen kokapenean txertatzeko, edo...</li>
		<li>Sakatu <code>Ktrl+R</code> segmentu osoa aurrehautatutako parekatzearekin ordezteko.</li>
	</ul>

	<p>Parekatze bat baino gehiago aurkitu bada, eta aurrehautatutako parekatzea erabili nahi ez bada:</p>

	<ul>
		<li>Hautatu nahi duzun parekatzea parekatzeen bisorean: <code>Ktrl+2</code> bisorean erakusten den bigarren parekatzea hautatzeko, <code>Ktrl+3</code> hirugarren parekatzerako, etab.</li>
		<li>Ondoren, erabili <code>Ktrl+I</code> edo <code>Ktrl+R</code> lasterteklak lehen adierazi den bezala.</li>
	</ul>

	<p>(Nahi izanez gero, OmegaT-k parekatzeen ehuneko jakin bat gainditzen duen lehen parekatzea automatikoki sartu dezake helburu-eremuan, segmentua irekitzen denean. Ezarri aukera hau <strong>Aukerak → Editatu portaera</strong> erabiliz)</p>

	<h3>Glosario-parekatzeak</h3>

	<p>OmegaT-k %100ean bat datozen terminoak aurkitzen baditu glosarioan, hauek glosarioen bisorean erakusten dira erreferentzia gisa. Termino hauek ezin dira editorera eraman lasterteklak erabiliz.</p>
	
	<h2>Bilaketak</h2>
	
	<p>OmegaT-k bilaketa-funtzio asko eta indartsuak eskaintzen ditu. Ireki bilaketa-leihoa <code>Ktrl+F</code> sakatuz eta sartu bilatu nahi duzun hitza edo esaldia "Bilatu hau" kutxan.</p>

	<p>Bestela, hautatu hitz edo esaldi bat edizio-eremuan (alegia, segmentu aktiboaren helburu-testuan) eta sakatu <code>Ktrl+F</code>. Kasu honetan, hitza edo esaldia automatikoki sartuko da "Bilatu hau" kutxan.</p>


	<h2>Dokumentu itzuliak sortu</h2>

	<p>Segmentu guztiak itzuli ondoren (edo lehenago, hala nahi izanez gero), OmegaT-k helburu-dokumentua(k) eguneratuko ditu itzulpen-memorian gordetako itzulpenak erabiliz. Hori egiteko, hautatu <strong>Proiektua → Sortu dokumentu itzuliak</strong> goiko menuan.</p>

	<p>OmegaT-k proiektuaren sorburu-karpetan dauden dokumentu itzulgarri guztien bertsio itzuliak eratuko ditu, dokumentu hauek osorik itzuliak egon zein ez. Partzialki edo osorik itzulitako fitxategiak proiektuaren helburu-karpetan gordeko dira.</p>

	<p>Itzulpena amaitzeko, ireki helburu-fitxategi bakoitza bere aplikazio elkartuan (nabigatzailea, testu-prozesadorea...) eta itzulpenaren edukia eta formatua berrikusi. Gero, itzuli OmegaT-ra, beharrezkoak diren zuzenketak egiteko; ez ahaztu dokumentu itzulia berriro birsortu behar duzula.</p>

	<hr>

	<h1>Nola erabili etiketadun testua</h1>

	<p>OmegaT-k etiketa bereziak erabiltzen ditu sorburu-dokumentuen formatua (lodia, etzana, etab.) galtzen ez dela segurtatzeko. OmegaT-ren etiketen osaera hau da: letra bat edo gehiago eta ondoren digitu bat edo gehiago, eta zenbaitetan "/" karakterea erabiltzen dute (esaterako: &lt;f0&gt;, &lt;br10/&gt;), &lt;/s2&gt; etab.).</p>

	<p>Etiketa hauek kontuz erabili behar dira eta helburu-segmentuetan sarturik daudela segurtatu behar da.</p>

	<h2>Adibide bat...</h2>

	<p>Adibide honetan etiketak nabarmendu egin dira, ikusteko errazagoak izan daitezen, baina kontuan izan OmegaT-k ez dituela nabarmentzen. Etiketa <font color="blue">urdinak</font> OmegaT-k ezikusi egingo dituen HTML etiketak dira (segmentua guztiz inguratzen dutelako), etiketa <font color="green">berdeak</font> OmegaT-k kudeatzen dituenak dira (segmentuaren barruan daudelako), eta <font color="red">gorriak</font> OmegaT-n nola agertzen diren erakusten dute.</p>

	<p>Hemen dago HTML formatuko segmentu baten adibide bat (ingelesez):</p>

	<p><font color="blue"><code>&lt;p&gt;</code></font><code>A different display font can be selected via the</code> <font color="green"><code>&lt;b&gt;</code></font><code>Display Font</code><font color="green"><code>&lt;/b&gt;</code></font><code>dialog. Open it via the</code> <font color="green"><code>&lt;i&gt;</code></font><code>Settings</code><font color="green"><code>&lt;/i&gt;</code></font><code> →</code> <font color="green"><code>&lt;i&gt;</code></font><code>Display Font...</code><font color="green"><code>&lt;/i&gt;</code></font><code>menu item. The font type and size can be changed from the dialog.</code><font color="blue"><code>&lt;/p&gt;</code></font></p>

	<p>Ondoren erakusten da OmegaT-k nola erakutsiko duen, gorriz nabarmenduta:</p>

	<p><code>A different display font can be selected via the</code> <font color="red"><code>&lt;b0&gt;</code></font><code>Display Font</code><font color="red"><code>&lt;/b0&gt;</code></font><code>dialog. Open it via the</code> <font color="red"><code>&lt;i1&gt;</code></font><code>Settings</code><font color="red"><code>&lt;/i1&gt;</code></font><code> →</code> <font color="red"><code>&lt;i2&gt;</code></font><code>Display Font...</code><font color="red"><code>&lt;/i2&gt;</code></font><code>menu item. The font type and size can be changed from the dialog.</code></p>

	<p>Ondoren, itzulpena nola egin behar duzun erakusten da (kasu honetan, euskarara):</p>

	<p><code>Beste letra-tipo bat hautatu daiteke</code> <font color="red"><code>&lt;b0&gt;</code></font><code>Erakutsi letra-tipoa</code><font color="red"><code>&lt;/b0&gt;</code></font><code> koadroa erabiliz.  Koadro hau irekitzeko, joan</code> <font color="red"><code>&lt;i1&gt;</code></font><code>Aukerak</code><font color="red"><code>&lt;/i1&gt;</code></font><code> →</code> <font color="red"><code>&lt;i2&gt;</code></font><code>Letra-tipoa</code><font color="red"><code>&lt;/i2&gt;</code></font><code> menura. Letra-tipoa eta tamaina elkarrizketa-koadroan aldatu daitezke.</code></p>

	<p>OmegaT-k dokumentu itzulia sortzen duenean, HMTL-ak itxura hau izango du:</p>

	<p><font color="blue"><code>&lt;p&gt;</code></font><code>Beste letra-tipo bat hautatu daiteke </code> <font color="green"><code>&lt;b&gt;</code></font><code>Erakutsi letra-tipoa</code><font color="green"><code>&lt;/b&gt;</code></font><code> koadroa erabiliz. Koadro hau irekitzeko, joan</code> <font color="green"><code>&lt;i&gt;</code></font><code>Aukerak</code><font color="green"><code>&lt;/i&gt;</code></font><code> →</code> <font color="green"><code>&lt;i&gt;</code></font><code>Letra-tipoa</code><font color="green"><code>&lt;/i&gt;</code></font><code> menura. Letra-tipoa eta tamaina elkarrizketa-koadroan aldatu daitezke.</code><font color="blue"><code>&lt;/p&gt;</code></font></p>

	<h2>Etiketen egiaztapena</h2>

	<p>OmegaT-k ez ditu itzulitako dokumentuaren etiketa akasdunak automatikoki detektatzen. Dokumentua zure bezeroari eman baino lehen, etiketak egiaztatu beharko zenituzke akatsak detektatzeko.</p>

	<p>Hautatu <strong>Tresnak → Balidatu etiketak</strong> menuen barran. Taula bat sortuko da sorburuko eta helburuko etiketak bat ez datozen segmentuak erakutsiz. Klikatu segmentuaren zenbakia.</p>

	<p>Editorean ageri den segmentu akasdunera joango zara automatikoki, eta bertan etiketa zuzendu ahal izango duzu.</p>

	<p>Zenbait kasutan, etiketa-akatsek dokumentu bat ireki dadin eragotzi dezakete. Hortaz, dokumentu itzuliak sortu baino lehen, etiketa-akats guztiak zuzendu dituzula segurtatu beharko zenuke.</p>

	<p>Azkenik, birritan egiaztatu beharko zenuke azken formatua, dokumentu itzulia bere formatuari dagokion bisore edo editorean irekiz.</p>

	<hr>

</body>
</html>
