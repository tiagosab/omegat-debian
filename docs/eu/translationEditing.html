<html>
<head>
	<link rel="stylesheet" href="./OmegaT.css" type="text/css">
	<meta http-equiv="content-type" content="text/html; charset=UTF-8">
	<title>Itzulpenaren edizioa - OmegaT 1.7.3 erabiltzailearen eskuliburua</title>
</head>
<body>

	<h1>Edizio-eremuaren portaera</h1>

	<ul>
		<li><a href="#auto_insert">Parekatzeen txertatze automatikoa</a></li>
		<li><a href="#validation">Aldatuko ez diren segmentuak</a></li>
	</ul>


	<p>Edizio-eremuak ondoko portaera izan dezan ezarri daiteke:</p>
	
	<ul>
		<li>Txertatu automatikoki eskuragarri dagoen parekatzerik onena</li>
		<li>Hartu itzulitzat jatorrizkoaren berdinak diren segmentuak</li>
	</ul>
	
	<hr>
	
	<a name="auto_insert" id="auto_insert"></a>
	<h1>Parekatzeen txertatze automatikoa</h1>
	
	<p>Itzulpena egiteko, segmentu batetik beste batera mugitzen zara eta uneko segmentua editatzen duzu aldi bakoitzean. Segmentu artean mugitzean, edizio-eremua itzulpenarekin edo sorburu-testuarekin bete dadila erabaki dezakezu.</p>
	
	<p><strong>Aukerak → Editatu portaera</strong> atalean OmegaT-k ondoko aukerak eskaintzen dizkizu:</p>

	<dl>
		<dt><strong>egSorburu-testua</strong></dt><dd>OmegaT-k automatikoki sorburu-testuarekin bete dezake edizio-eremua. Hau oso erabilgarria da ukitu gabe utzi behar dituzun izen berezi edo ikur asko dituen testua itzultzen ari bazara.</dd>
		<dt><strong>Utzi segmentua hutsik</strong></dt><dd>OmegaT-k edizio-eremua hutsik utziko du. Aukera honi esker, ez duzu sorburu-testua kendu beharrik itzulpena egiteko eta tekla-sakatze pare bat (<code>Ktrl+A</code> eta <code>Del</code>) aurreztuko duzu.</dd>
		<dt><strong>Txertatu parekatze lausorik onena</strong></dt><dd>OmegaT-k itzultzera zoazen katearen antzekoena den itzulpena txertatuko du, kasu honetan finkatu duzun antzekotasun-maila gainditzen badu.</dd>
	</dl>

<hr>

	<a name="validation" id="validation"></a>
	<h1>Aldatuko ez diren segmentuak</h1>

	<p>Itzultzen ari zaren dokumentuak ukitu gabe utzi behar diren izen bereziak edo ikurrak eduki ditzake. Bi estrategia daude testu aldaezina daukaten segmentuekin lan egiteko.</p>

	<p>Bata, aipatu segmentuak itzuli gabe uztea. Orduan, OmegaT-k ulertuko du segmentu hauek oraindik ez direla aztertu. Itzulpena berrikusten bada, OmegaT-k berriro irekiko ditu segmentuok, eta adi ez bazaude, itzuli egingo dituzu, nahiz eta testu aldaezina izan. Hau aukera lehenetsia da.</p>

	<p>Bestea, OmegaT-ri itzulpena gordetzeko esan diezaiokezu, nahiz eta helburua eta sorburua testu bera izan. Orduan, OmegaT-k testua jada aztertu duzula ulertuko du eta ez du berriro irekiko. Joan <strong>Aukerak → Editatu portaera</strong> koadrora eta markatu <strong>Onartu itzulpena sorburuaren berdina izan dadin</strong> bandera.</p>

	<hr>

	<p><a href="legalNotices.html">Legezko oharrak</a></p>
</body>
</html>
