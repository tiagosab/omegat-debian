<html>
<head>
	<link rel="stylesheet" href="./OmegaT.css" type="text/css">
	<meta http-equiv="content-type" content="text/html; charset=UTF-8">
	<title>Vyhledávání - OmegaT 1.7.3 Uživatelská příručka</title>
</head>
<body>

	<h1>Vyhledávání</h1>

	<ul>
		<li><a href="#searchwindow">Okno Hledat</a>
			<ul>
				<li><a href="#calling">Spustit funkci Hledat</a></li>
				<li><a href="#location">Umístění</a></li>
			</ul>
		</li>
		<li><a href="#searchmethods">Metody vyhledávání</a></li>
		<li><a href="#usingwildcards">Použití zástupných znaků</a></li>
		<li><a href="#usingregularexpressions">Použití regulárních výrazů</a></li>
		<li><a href="#display">Zobrazení výsledků hledání</a></li>
	</ul>



<hr>

	<a name="searchwindow" id="searchwindow"></a>
	<h1>Okno Hledat</h1>

	<a name="calling" id="calling"></a>
	<h2>Spustit funkci Hledat</h2>
	
	<p>OmegaT poskytuje množství výkonných vyhledávacích funkcí. Okno <strong>Hledat</strong> otevřete pomocí zkratky <code>Ctrl+F</code>, následně zadejte slovo nebo frázi, kterou chcete vyhledat do pole <strong>Hledat</strong>.</p>
	
	<p>Nebo označte slovo nebo frázi v editačním poli (cílový text aktivního segmentu) a stiskněte <code>Ctrl+F</code>. Slovo nebo fráze je v tomto případě zadáno do pole <strong>Hledat</strong> automaticky.</p>

	<p>Opakované spuštění okna <strong>Hledat</strong> otevře nové samostatné okno. Pokud je zapomenete zavírat, může se stát, že bude otevřeno velké množství oken Hledat.</p>
	
	<a name="location" id="location"></a>
	<h2>Umístění</h2>
	
	<p>Vyhledávání probíhá jak ve zdrojové, tak i v cílové sekci projektu. Prohledávat lze</p>

	<ul>
		<li>pouze projekt (výchozí nastavení)</li>
		<li>projekt a referenční překladové paměti v /tm/ (označte <i>Prohledávat překladové paměti</i>)</li>
		<li>jednotlivý soubor nebo adresář obsahující sadu souborů (označte <i>Prohledávat soubory</i>)</li>
	</ul>

	<p>U posledního případu, bude OmegaT prohledávat jen soubory, které dokáže přečíst (viz <a href="filesToTranslate.html">Podporované formáty souborů</a>).</p>



<hr>

	<a name="searchmethods" id="searchmethods"></a>
	<h1>Metody vyhledávání</h1>

	<p>Vyberte metodu hledání pomocí přepínacích tlačítek. Můžete si vybrat mezi dvěma metodami hledání:</p>

	<dl>
		<dt><strong>přesné vyhledávání</strong></dt><dd>Vyhledávání segmentů obsahujících zadaný řetězec.</dd>
		<dt><strong>hledat podle klíčových slov</strong></dt><dd>Hledá segmenty obsahující všechna klíčová slova, která jste zadali, v jakémkoliv pořadí.</dd>
	</dl>

	<p>Pro kteroukoliv z těchto metod můžete vybrat následující tři volby:</p>

	<dl>
		<dt><strong>Rozlišovat velikost písmen</strong></dt><dd>Pokud je toto vybrané, hledání bude vykonané pro přesný řetězec, který jste zadali; jinak budou velká písmena ignorována.</dd>
		<dt><strong>Regulární výrazy</strong></dt><dd>Výběr znamená, že s hledaným řetězcem se bude zacházet jako s regulárním výrazem (v případě hledání klíčového slova se to bude brát jako vícenásobný výraz).</dd>
		<dt><strong>Prohledávat překladové paměti</strong></dt><dd>Když je toto vybráno, tak jsou v procesu hledání zahrnuty všechny překladové paměti.</dd>
	</dl>

	<p><strong>Přesné vyhledávání</strong> hledá slovní spojení, tj. pokud je zadaných několik slov, budou tato nalezena jen pokud se nacházejí v přesně stejném pořadí. Přesné hledání je podobné hledání "přesného výrazu" v internetovém vyhledávači typu Google.</p>

	<p>Vyberte <strong>Hledat podle klíčových slov</strong> a bude se vyhledávat jakékoliv množství samostatných slov, oddělených mezerami a v jakémkoliv pořadí. OmegaT zobrazí seznam všech segmentů, ve kterých se všechna tato slova vyskytují. Vyhledávání podle klíčových slov je podobné jako hledání "se všemi slovy" v internetovém vyhledávači typu Google (logika AND).</p>



<hr>

	<a name="usingwildcards" id="usingwildcards"></a>
	<h1>Použití zástupných znaků</h1>

	<p>V přesném vyhledávání, a i při hledání podle klíčových slov, mohou být použity zástupné vyhledávací znaky '<code>*</code>' a '<code>?</code>' . Pro použití zástupných znaků se ujistěte, že není vybrána volba <strong>regulární výrazy</strong>, jinak budou tyto znaky interpretovány jako speciální znaky regulárních výrazů.</p>
	
	<p>Znak '<strong>*</strong>' zastupuje nula nebo více znaků (vyhledávané položce '<strong>run*</strong>' by například odpovídalo '<strong>run</strong>', '<strong>runs</strong>' a '<strong>running</strong>').</p>
	
	<p>Znak '<strong>?</strong>' zastupuje konkrétně jeden znak (hledanému '<strong>run?</strong>' by například odpovídalo '<strong>runs</strong>' a '<strong>rung</strong>', ale ne '<strong>run</strong>' nebo '<strong>running</strong>').</p>

	<p>Pokud chcete vyhledat segmenty obsahující buď <strong>*</strong>, a nebo <strong>?</strong>, budete muset zapnout regulární výrazy a citovat je tak, že před ně přidáte zpětné lomítko ('\'), tj. '\*' pro nalezení výskytů  'x*y' a 'x\?<code>y</code>' pro nalezení výskytů ''<code>x?y</code>''.</p>



<hr>

	<a name="usingregularexpressions" id="usingregularexpressions"></a>
	<h1>Použití regulárních výrazů</h1>

	<p>Vyhledávání pomocí regulárních výrazů představuje silný nástroj pro hledání výskytů daného řetězce. Je to podobné jako normální hledání, ale umožňuje daleko větší flexibilitu.</p>
	
	<p>Regulární výrazy použité při vyhledávání jsou takové, které podporuje Java. Krátký přehled je dostupný v dodatku <a href="regexp.html">Regulární výrazy</a></p>
	
	<p>Pokud potřebujete bližší informace, navštivte prosím tuto stránku: <a href= "http://java.sun.com/j2se/1.4.2/docs/api/java/util/regex/Pattern.html">//java.sun.com/j2se/1.4.2/docs/api/java/util/regex/Pattern.html</a>.</p>
		
	<p>Na internetu můžete najít jednoduché nápovědy (např. <a href="http://www.regular-expressions.info/quickstart.html">http://www.regular-expressions.info/quickstart.html</a>.)</p>
	
<hr>

	<a name="display" id="display"></a>
	<h1>Zobrazení výsledků hledání</h1>
	
	<p>Stisknutí tlačítka pro vyhledávání po zadání řetězce do vyhledávacího pole zobrazí všechny segmenty v projektu, které obsahují hledaný řetězec. Protože OmegaT zpracovává identické segmenty jako jednu entitu, zobrazuje se jen první jedinečný segment.</p>
	
	<p>Segmenty jsou zobrazované v takovém pořadí, v jakém se nacházejí v projektu.  Přeložené segmenty se zobrazí s původním textem nahoře a přeloženým textem dole, nepřeložené segmenty se zobrazí jen s původním textem.</p>

	<p>Pokud chcete segment zpracovávat v Editoru, stačí na něj kliknout. Potom se můžete vrátit zpět do okna Hledat a přejít na další nalezený segment, který můžete taktéž upravovat. Takovýto postup je užitečný zejména pro aktualizaci terminologie.</p>

	<hr>
	
	<p><a href="legalNotices.html">Právní poznámky</a></p>
</body>
</html>
