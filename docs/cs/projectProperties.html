<html>
<head>
  <link rel="stylesheet" href="./OmegaT.css" type="text/css">
  <meta http-equiv="content-type" content="text/html; charset=UTF-8">

  <title>Vlastnosti projektu - OmegaT 2.0 Uživatelská příručka</title>
</head>

<body>
  <h2>Vlastnosti projektu</h2>

  <ul>
    <li>
      <a href="#dialog">Dialogové okno Vlastnosti projektu</a>

      <ul>
        <li><a href="#language">Jazykové úpravy</a></li>

        <li><a href="#segments">Úpravy segmentace</a></li>

        <li><a href="#folder">Úpravy adresářové struktury</a></li>
      </ul>
    </li>

    <li><a href="#warning">Úpravy vlastností projektu během sezení</a></li>
  </ul>
  <hr>
  <a name="dialog" id="dialog"></a>

  <h2>Dialogové okno Vlastnosti projektu</h2>

  <p>Toto dialogové okno se používá pro úpravu adresářů a jazyků projektu. Lze jej otevřít stiskem <code><a href="menu.html#shortcuts">Ctrl+E</a></code> nebo volbou <strong>Projekt → Vlastnosti ...</strong> v rámci <a href=
  "menu.html">hlavního menu</a>. Dialogové okno obsahuje:</p>

  <ul>
    <li>Oblast s rozbalovacím menu pro nastavení zdrojového a cílového jazyka projektu </li>

    <li>Označení nastavení segmentace</li>

    <li>Oblast pro nastavení adresářů projektu</li>
  </ul>

  <p>Ve všech polích lze měnit nastavení. Jazyky můžete zadat buď ručně, nebo použít rozbalovací menu. Můžete napsat názvy adresářů, které zatím nebyly vytvořeny, a OmegaT je vytvoří za vás.</p><a name="language" id="language"></a>

  <h3>Jazykové úpravy</h3>

  <p>Mějte na paměti, že změna jazyků může způsobit, že aktuálně používané překladové paměti budou nepoužitelné, pokud se už neshodují s nově nastavenými jazyky.</p><a name="segments" id="segments"></a>

  <h3>Úpravy segmentace</h3>

  <p>Nastavení segmentace upravuje způsob, jakým OmegaT nakládá se zdrojovými soubory. Neupravují segmentaci již existujících překladových pamětí.</p>

  <p>Pokud změníte nastavení segmentace, některé již přeložené segmenty se mohou rozštěpit nebo sloučit. To je prakticky navrátí do „nepřeloženého“ stavu, protože neodpovídají segmentům uloženým v paměti projektu, dokonce i přesto, že dřívější a teď nekorespondující překlad je stále v projektu.</p>

  <p>OmegaT může <a href="translationMemories.html#upgrading_TM">aktualizovat staré překladové paměti</a>, které nepoužívali segmentaci podle vět, ale ne naopak. Pokud změníte během překladu názor, překladová paměť už zůstane beze změny.</p><a name="folder" id=
  "folder"></a>

  <h3>Úpravy adresářové struktury</h3>

  <p>V případě, že zamýšlíte upravit adresáře projektu, pamatujte, že toto nepřesune obsažené soubory ze starých adresářů do nových. Riskujete, že skončíte v situaci, kdy ani vy ani OmegaT nebude vědět, které z adresářů se vůbec používají.</p>
  <hr>
  <a name="warning" id="warning"></a>

  <h2>Úpravy vlastností projektu během sezení</h2>

  <p>Během samotného překládání je možné upravovat vlastnosti projektu. Nicméně když už je překlad zahájen, měla by být veškerá nastavení považována za konečná, až na případ, že byste si uvědomili, že při nastavení vyvstala zásadní chyba. Způsoby jak ochránit vaši práci naleznete v sekci <a href="preventingDataLoss.html">Prevence ztráty dat</a>.</p>
  <hr>

  <table style="width: 100%;" summary="just formatting" border="0" cellpadding=
  "2" cellspacing="2">
    <tbody>
      <tr>
        <td style="text-align: left;"><a href="legalNotices.html">Právní poznámky</a></td>

        <td style="text-align: center;"><a href="index.html">Obsah</a></td>

        <td style="text-align: right;"><a href="xindex.html">Tématický rejstřík</a></td>
      </tr>
    </tbody>
  </table>
</body>
</html>
