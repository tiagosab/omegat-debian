<html>
<head>
   <meta http-equiv="content-type" content="text/html; charset=UTF-8">
   <title>Modifica della traduzione - Manuale per l'Utente di OmegaT 1.6.1</title>
</head>
<body>

<h1>Modifica della traduzione</h1>

<p>Un file viene tradotto passando da un segmento all'altro, e modificando un singolo segmento alla volta. Quando ci si sposta tra i segmenti, il campo di modifica potrà, o meno, contenere un testo. Per esempio, un campo di modifica conterrà sempre una traduzione già esistente quando viene attivato un segmento già tradotto in precedenza, dando così la possibilità, quando necessario, di modificarlo.</p>

<p>Quando, invece, si attiva un segmento che non è stato ancora tradotto, OmegaT potrebbe inserire automaticamente nel campo di modifica un testo preimpostato, in modo da poterlo, anche in questo caso, modificare:</p>

<ul>
   <li>OmegaT può inserire automaticamente nel campo di modifica il testo di partenza. Si tratta di una possibilità estremamente utile quando si è in presenza di testi contenenti molti nomi di marchi di fabbrica o altri nomi propri che non necessitano di traduzione. Avviare dalla barra dei menu il comando <strong>Opzioni -&gt; Campo di modifica...</strong> e accertarsi che il pulsante di opzione <strong>Testo di partenza</strong> risulti selezionato.</li>

   <li>Oppure OmegaT può lasciare vuoto il campo di modifica. Questa opzione consente di inserire la propria traduzione senza aver necessità di eliminare il testo di partenza, facendovi così risparmiare un paio di pressioni di tasti (<code>Ctrl+A</code> e <code>Canc</code>). Dalla barra dei menu avviare il comando <srong>Opzioni -&gt; Campo di modifica...</strong> e selezionare il pulsante di opzione <strong>Lascia il segmento vuoto</strong>.</li>

   <li>OmegaT  può anche inserire la traduzione della stringa più simile a quella che si deve tradurre. Dalla barra dei menu avviare il comando <strong>Opzioni -&gt; Campo di modifica...</strong>, selezionare la casella di opzione <strong>Inserisci la corrispondenza migliore</strong> e regolare la percentuale di similitudine desiderata relativa al testo che dovrà essere automaticamente inserito nel campo di modifica.</li>
</ul>

<p>Per impostare OmegaT in modo che esegua una delle operazioni seguenti, dalla barra dei menu avviare il comando <strong>Opzioni -&gt; Campo di modifica...</strong>, e...</p>

<ul>
   <li>Accertarsi dell'attivazione del pulsante di opzione <strong>Testo di partenza</strong>. Si tratta dell'impostazione predefinita pertanto, molto probabilmente, il pulsante sarà già selezionato.</li>

   <li>Attivare il pulsante di opzione <strong>Lascia il segmento vuoto</strong>.</li>

   <li>Selezionare la casella di opzione <strong>Inserisci la corrispondenza migliore</strong> e regolare la percentuale di similitudine desiderata relativa al testo che dovrà essere automaticamente inserito nel campo di modifica. Si potrà anche intervenire sul prefisso che segnala l'inserimento automatico di concordanze parziali (fuzzy).</li>
</ul>

<p>... e fare clic su <strong>OK</strong>.</p>

<a name="Text_To_Store"></a>
<h2>Testo da memorizzare</h2>

<p>I documenti che si traducono potrebbero contenere nomi di marchi di fabbrica, nomi propri ecc. che dovranno rimanere inalterati (ovvero non richiederanno traduzione) anche nel documento tradotto. Vi sono due sistemi per operare sui segmenti che contengono solo testo che deve rimanere inalterato.</p>

<p>Innanzitutto, si potrà decidere di ignorare la traduzione di questi segmenti, anche se, in fase di revisione della traduzione, si potrebbe dimenticare che si tratta di testi che devono rimanere invariati e potrebbe accadere di tradurli, dato che OmegaT segnalerà questi segmenti come “non tradotti”. E qui si tratta della condizione di default.</p>

<p>In seconda istanza si potrebbe indicare a OmegaT di memorizzare la traduzione anche nel caso in cui risulti identica al testo di partenza, in modo che OmegaT ve lo ricordi in fase di revisione del testo, se mai si decidesse di tradurli. Dalla barra dei menu avviare il comando <strong>Opzioni -&gt; Campo di modifica...</strong> e selezionare la casella di controllo <strong>La traduzione può essere identica all'originale</strong>.</p>

<hr>
<p><a href="legalNotices.html" title="Avvertenze legali">Avvertenze legali</a></p>

</body>
</html>