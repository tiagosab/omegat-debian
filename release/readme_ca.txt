Aquesta traducció és obra d'en Jordi Serratosa, copyright© 2007.
Han participat en la localització de l'OmegaT al català:
Mikel Forcada Zubizarreta (versió 1.4)
Jordi Serratosa Quintana (versió 1.6 a l'actual)

==============================================================================
  OmegaT 1.7.3, fitxer LLEGIU-ME

  1.  Informació sobre l'OmegaT
  2.  Què és l'OmegaT?
  3.  Notes generals sobre el Java i l'OmegaT
  4.  Contribucions a l'OmegaT
  5.  Teniu problemes amb l'OmegaT? Necessiteu ajuda?
  6.  Detalls de la versió

==============================================================================
  1.  Informació sobre l'OmegaT


Podeu trobar la informació més recent sobre l'OmegaT a
      http://www.omegat.org/

Si us cal assistència, consulteu el grup d'usuaris de Yahoo (multilingüe), on
podeu fer cerques en l'arxiu de missatges sense necessitat de subscriure-us-hi:
     http://groups.yahoo.com/group/OmegaT/

Sol·licituds de millores (en anglès), al lloc web de SourceForge:
     http://sourceforge.net/tracker/?group_id=68187&atid=520350

Informes d'errors (en anglès), al lloc web de SourceForge:
     http://sourceforge.net/tracker/?group_id=68187&atid=520347

==============================================================================
  2.  Què és l'OmegaT?

L'OmegaT és una eina de traducció assistida per ordinador (TAO). És gratuït, és
a dir, no us cal pagar per a utilitzar-lo (fins i tot per a l'ús professional)
i és lliure, és a dir, teniu tota la llibertat de modificar-lo i
redistribuir-lo sempre que en respecteu la llicència de l'usuari.

Les principals característiques de l'OmegaT són:
  - Possibilitat d'executar-lo en qualsevol sistema operatiu que admeti el
    Java.
  - Ús de qualsevol fitxer TMX vàlid com a referència de traducció.
  - Segmentació flexible per frases (mitjançant un mètode similar a l'SRX).
  - Cerques a les memòries de traducció del projecte i a les de referència.
  - Cerques en fitxers (que tinguin format compatible) que resideixen en
    qualsevol carpeta.
  - Cerca de coincidències parcials.
  - Gestió intel·ligent de projectes, fins i tot quan contenen jerarquies de
    carpetes complexes.
  - Ús de glossaris (per a la comprovació de terminologia).
  - Documentació i guia d'aprenentatge entenedores i completes.
  - Localització en diverses llengües.

L'OmegaT admet els següents formats de fitxer de manera nativa:
  - Text net
  - HTML i XHTML
  - Compilador d'ajuda HTML
  - OpenDocument/OpenOffice.org
  - Paquets de recursos Java (.properties)
  - Fitxers INI (fitxers amb parelles clau=valor en qualsevol codificació)
  - Fitxers PO
  - Fitxers de documentació en format DocBook
  - Fitxers Microsoft OpenXML
  - Fitxers XLIFF monolingües de l'Okapi

L'OmegaT es pot personalitzar per tal d'admetre altres formats de fitxer.

L'OmegaT analitzarà automàticament la jerarquia de carpetes dels fitxers de
partida (per defecte, "source"), per complexa que sigui, processarà tots els
fitxers admesos i generarà una carpeta per als fitxers d'arribada (per defecte,
"target") amb exactament la mateixa estructura (fins i tot hi inclourà còpies
de tots els fitxers no admesos).

Per a veure una guia d'aprenentatge, inicieu l'OmegaT i llegiu la Guia d'inici
ràpid que es mostrarà.

El manual d'usuari es troba dins del paquet que heu baixat; podeu accedir-hi
des del menú Ajuda un cop iniciat l'OmegaT.

==============================================================================
 3. Instal·lació de l'OmegaT

3.1 General
Per a poder executar l'OmegaT, és necessari tenir instal·lat al sistema
l'entorn d'execució de Java (Java Runtime Environment, JRE) versió 1.4 o
superior. Actualment, la versió estàndard de l'OmegaT inclou l'entorn
d'execució de Java per tal d'estalviar als usuaris la necessitat de
seleccionar-lo, de baixar-lo i d'instal·lar-lo.

Usuaris del Windows i Linux: si esteu segur que el sistema ja té instal·lada
una versió correcta del JRE, podeu instal·lar la versió de l'OmegaT sense el
JRE (que s'indica al nom de la versió, "Without_JRE").
Si teniu dubtes, és recomanable que utilitzeu la versió "estàndard", que inclou
el JRE. No patiu: encara que ja tingueu una versió del JRE instal·lada al
sistema, aquesta versió no interferirà amb l'altra.

Usuaris del Linux: tingueu en compte que l'OmegaT no funciona amb les
implementacions del Java lliures o de codi obert que s'inclouen en moltes
distribucions del Linux (per exemple, l'Ubuntu), ja que no són actuals o són
incompletes. Podeu baixar i instal·lar l'entorn d'execució de Java (JRE) de Sun
des de l'enllaç anterior, o bé podeu baixar i instal·lar l'OmegaT amb el JRE
inclòs (el paquet .tar.gz que conté el text "Linux").

Usuaris del Mac: el Mac OS X ja té instal·lat el JRE.

Usuaris del Linux en sistemes PowerPC: cal baixar el JRE d'IBM, ja que Sun no
ofereix cap JRE per a sistemes PPC. En aquest cas, el podeu baixar des d'aquí:
    http://www-128.ibm.com/developerworks/java/jdk/linux/download.html

3.2 Instal·lació
Per a instal·lar l'OmegaT, simplement cal que creeu una carpeta per a l'OmegaT
(per exemple, C:\Archivos de programa\OmegaT al Windows o bé /usr/local/lib al
Linux). Copieu l'arxiu zip de l'OmegaT a aquesta carpeta i descomprimiu-lo.

3.3 Execució de l'OmegaT

3.3.1 Usuaris del Windows

L'OmegaT es pot executar de diverses maneres:

* Feu doble clic al fitxer OmegaT-JRE.exe, si utilitzeu la versió amb el JRE
  inclòs, o bé al fitxer OmegaT.exe si no inclou el JRE.

* Feu doble clic al fitxer OmegaT.bat. Si al gestor de fitxers (l'Explorador
  del Windows) hi veieu el fitxer OmegaT però no l'OmegaT.bat, canvieu la
  configuració per tal que es mostrin les extensions dels fitxers.

* Feu doble clic al fitxer OmegaT.jar. Només funcionarà si el tipus de fitxer
  .jar està associat amb el Java al sistema.

* Des de la línia d'ordres. L'ordre per a executar l'OmegaT és:

  cd <carpeta on es troba el fitxer OmegaT.jar>

  <nom i camí del fitxer executable del Java> -jar OmegaT.jar

El fitxer executable del Java s'anomena java.exe.
Si teniu instal·lat el Java a nivell del sistema, no és necessari especificar
el camí complet.

Podeu arrossegar els fitxers OmegaT-JRE.exe, OmegaT.exe o OmegaT.bat a
l'escriptori o al menú d'Inici per tal de crear-hi un enllaç.

3.3.2 Usuaris del Linux

* Des de la línia d'ordres, executeu:

  cd <carpeta on es troba el fitxer OmegaT.jar>

  <nom i camí del fitxer executable del Java> -jar OmegaT.jar

El fitxer executable del Java s'anomena java. Si teniu instal·lat el Java a
nivell del sistema, no és necessari especificar el camí complet.


3.3.2.1 Usuaris del KDE (Linux)

Podeu afegir l'OmegaT als menús seguint aquestes instruccions:

Centre de control - Escriptori - Plafons - Menús - Edita el menú K - Fitxer -
Element nou/Submenú nou.

A continuació, després de seleccionar un menú adient, afegiu-hi un
submenú/element seleccionant Fitxer - Submenú nou i Fitxer - Element nou.
Escriviu OmegaT com a nom del element nou.

Al camp "Ordre", utilitzeu el botó de navegació per a buscar l'script
d'execució de l'OmegaT i seleccioneu-lo.

Feu clic al botó de la icona (a la part dreta dels camps
Nom/Descripció/Comentari) - Altres icones - Navega, i navegueu fins a la
supcarpeta /images de la carpeta d'instal·lació de l'OmegaT. Seleccioneu la
icona OmegaT.png.

Finalment, deseu els canvis seleccionant Fitxer - Desa.

3.3.2.1 Usuaris del GNOME (Linux)

Podeu afegir l'OmegaT al quadre (la barra de la part de dalt de la pantalla)
seguint aquestes instruccions:

Feu clic amb el botó dret al quadre - Afegeix un nou llançador. Escriviu
"OmegaT" al camp "Nom"; al camp "Ordre", utilitzeu el botó de navegació per a
buscar l'script d'execució de l'OmegaT. Seleccioneu-lo i feu clic al botó
D'acord.

==============================================================================
 4. Col·laboració amb el projecte OmegaT

Per a participar en el desenvolupament de l'OmegaT, poseu-vos en contacte amb
els desenvolupadors a:
    http://lists.sourceforge.net/lists/listinfo/omegat-development

Per a traduir la interfície d'usuari de l'OmegaT, el manual d'usuari o els
documents relacionats, llegiu:
     
      http://www.omegat.org/en/translation-info.html

I subscriviu-vos a la llista dels traductors:
      http://lists.sourceforge.net/mailman/listinfo/omegat-l10n

Per a contribuir d'altres maneres, primer subscriviu-vos al grup d'usuaris:
      http://tech.groups.yahoo.com/group/omegat/

I així us fareu una idea d'allò que passa al món de l'OmegaT...

  L'OmegaT és una obra original d'en Keith Godfrey.
  En Marc Prior és el coordinador del projecte OmegaT.

Contribucions prèvies:
(en ordre alfabètic)

Han participat en el codi:
  Zoltan Bartko
  Didier Briel (cap de llançament de versions)
  Kim Bruning
  Sacha Chua
  Thomas Huriaux
  Maxym Mykhalchuk
  Henry Pijffers
  Tiago Saboga
  Benjamin Siband
  Martin Wunderlich

Altres contribucions:
  Sabine Cretella
  Dmitri Gabinski
  Jean-Christophe Helary
  Vito Smolej (cap de documentació)
  Samuel Murray
  Marc Prior (cap de localització)
  i moltes altres persones que han aportat una ajuda inestimable.

(Si creieu que heu contribuït considerablement al projecte OmegaT i el vostre
nom no apareix a la llista, no dubteu en posar-vos en contacte amb nosaltres.)

L'OmegaT utilitza les biblioteques següents:
  HTMLParser, creada per Somik Raha, Derrick Oswald i altres (llicència LGPL).
  http://sourceforge.net/projects/htmlparser

  MRJ Adapter, creada per Steve Roy (llicència LGPL).
  http://homepage.mac.com/sroy/mrjadapter/

  VLDocking Framework, creada per VLSolutions (llicència CeCILL).
  http://www.vlsolutions.com/en/products/docking/

==============================================================================
 5.  Teniu problemes amb l'OmegaT? Necessiteu ajuda?

Abans de notificar un error, consulteu la documentació amb deteniment. És
possible que, allò que considereu un error, de fet sigui una característica de
l'OmegaT que acabeu de descobrir. Si consulteu el registre de l'OmegaT i hi
veieu paraules com ara "Error", "Avís", "Excepció" o "ha finalitzat de manera
inesperada", pot ser que hàgiu trobat un problema (el fitxer de registre
log.txt es troba al directori de preferències de l'usuari, consulteu el manual
d'usuari per a obtenir més informació sobre la ubicació).

El següent pas és compartir la informació de l'error que heu trobat amb la
resta dels usuaris, per a confirmar que no s'hagi notificat prèviament. També
podeu consultar la pàgina d'informes d'errors a SourceForge. Quan estigueu
segur que sou la primera persona que ha descobert alguna seqüència reproduïble
d'accions que desencadena un resultat inesperat, envieu un informe d'error.

Per a crear un informe d'error que sigui realment útil, cal que hi especifiqueu
exactament aquestes tres coses:
  - Els passos per a reproduir l'error.
  - El resultat que esperàveu obtenir.
  - El resultat que obteniu (en comptes de l'esperat).

Podeu afegir-hi còpies de fitxers, fragments del registre, captures de pantalla
o qualsevol altra cosa que considereu que pot ajudar els desenvolupadors a
trobar i a solucionar l'error.

Per a navegar per l'arxiu de missatges del grup d'usuaris, visiteu:
     http://groups.yahoo.com/group/OmegaT/

Per a navegar per la pàgina d'informes d'errors i, si cal, enviar un informe
d'error nou, visiteu:
     http://sourceforge.net/tracker/?group_id=68187&atid=520347

Per a fer un seguiment de l'informe d'error, cal que us registreu com a usuari
de SourceForge.

==============================================================================
6.   Detalls de la versió

Consulteu el fitxer 'changes.txt' per a veure informació detallada sobre els
canvis realitzats en aquesta versió i en les anteriors.


==============================================================================

